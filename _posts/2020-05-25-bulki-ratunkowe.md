---
layout: post
image:  assets/images/blog/2020-05-25-bulki-ratunkowe/bulki-ratunkowe-bez-wyrastania.jpg
title: Bułki ratunkowe (bez wyrastania)
description: Szybkie pieczywo na śniadanie? Ekspresowe bułki bez drożdży (na proszku do pieczenia). Zapraszam po super prosty przepis na domowe bułki bez drożdży i bez zakwasu.
tags: proszek prosty blacha
categories: chleby
source-title: "Secrets in the Oven - Food Channel (No Yeast Buns Recipe)"
source-link: https://youtu.be/BolfRMBhJy4
when-to-start: bezpośrednio przed wypiekiem
amount: 6 małych bułeczek
---

-----

Zapomniałeś o śniadaniu? Żona jest głodna, dziecko płacze, a za oknem niedziela handlowa? Taki był właśnie pierwszy raz kiedy upiekłem bułeczki ratunkowe. Ale potem piekłem je jeszcze wiele razy, tak po prostu. Bułeczki wyrastają na proszku do pieczenia, a nie na drożdżach czy zakwasie, więc nie potrzebują czasu na fermetację. Dlatego można je piec od razu po uformowaniu ciasta. Często spotykałem się z podawaniem ich do kolacji czy obiadu, ale ja najczęściej piekę je na śniadanie. Są małe i bardzo smaczne. Chrupiące na zewnątrz, miękkie w środku i zachowują świeżość przez cały dzień.

-----

## Składniki

##### Bułki

* 200 g mąki pszennej luksusowej (typ 550)
* 1 płaska łyżeczka (3 g) proszu do pieczenia
* 1 płaska łyżeczka (5 g) soli
* 150 g jogurtu
* 2 łyżki oliwy z oliwek

##### Dodatkowo

* mleko albo oliwa do posmarowania
* (opcjonalnie) sezam do posypania

-----

## W skrócie

1. Wymieszaj wszystkie **sypkie składniki na bułki**: mąkę, proszek do pieczenia i sól
2. Dodaj **resztę składników** na bułki i **zagnieć** ciasto
3. Uformuj **6 małych bułeczek**
4. Przełóż bułeczki na **blachę** wyłożoną papierem do pieczenia
5. **Natnij** każdą z bułeczek w środku nożem
6. Posmaruj bułeczki **mlekiem** i opcjonalnie **posyp sezamem**
7. Piecz **30 minut** w **180 stopniach**

-----

## Przepis szczegółowy

1\. W misce wymieszaj łyżką wszystkie **sypkie składniki na bułki**: mąkę, proszek do pieczenia i sól.\\
2\. Dodaj **jogurt i oliwę**. Wymieszaj najpierw łyżka, a następnie przełóż na blat i **zagnieć** ciasto ręką, żeby powstała jednolita masa. Alternatywnie możesz wyrabiać ciasto hakiem przez 2-3 minuty.\\
3\. Podziel ciasto na **6 równych części** i uformuj okrągłe bułki. Gdyby ciasto się kleiło, możesz delikatnie podsypać mąką.\\
4\. Przełóż bułeczki na **blachę** wyłożoną papierem do pieczenia.\\
5\. Każdą z bułeczek **natnij** nożem (albo żyletką) w środku na głębokość około 1 cm.\\
6\. Posmaruj bułeczki **mlekiem** (albo oliwą z oliwek) i opcjonalnie **posyp sezamem**. Jeśli lubisz, możesz też posypać innymi nasionami: słonecznikiem, czernuszką, itp.\\
7\. Rozgrzej piekarnik do temperatury **180 stopni**, następnie włóż blachę i piecz bułeczki przez **30 minut**. Powinny być rumiane i chrupiące z góry.

![Bułki ratunkowe bez wyrastania](/assets/images/blog/2020-05-25-bulki-ratunkowe/bulki-ratunkowe-bez-wyrastania-gotowe.jpg)
