---
layout: post
image:  assets/images/blog/2022-11-22-chleb-dyniowy/chleb-dyniowy.jpg
image-small:  assets/images/blog/2022-11-22-chleb-dyniowy/chleb-dyniowy-small.jpg
title: Chleb dyniowy
description: Chleb dyniowy idealny na jesienne dni. Pięknie pomarańczowy, puszysty i przepyszny. Idealny do słodkich past, dżemów, masła!
categories: chleby
tags: drozdze sredniotrudny forma
baking-pan: "25-27 cm"
source-title: Milk and Pop (No-kead Pumpkin Brioche Bread)
source-link: https://milkandpop.com/best-pumpkin-bread-recipe/
when-to-start: 24 godziny przed wypiekiem

---

-----

Jesienna aura napawa chęcią na przepisy z dynią w roli głównej. Ja proponuję dyniową alternatywę do broszki, chlebek dyniowy. W przepisie wykorzystuję puree z upieczonej dyni, zamiast zwykle stosowanej wody czy mleka. Chleb jest przepyszny, lekko słodkawy, o pięknym pomarańczowym kolorze. Smakuje idealnie z domowymi konfiturami albo po prostu z samym masłem. Utrzymuje świeżość przez wiele dni, choć można go też tostować czy wykorzystać do tostów francuskich.

-----

## Składniki

##### Ciasto

* 110 g masła
* 330 g mąki pszennej chlebowej (typ 750)
* 15 g świeżych drożdży
* 1 łyżeczka (7 g) soli
* 36 g cukru
* 240 g (upieczonej) dyni
* 2 jajka

##### Dodatkowo

* 1 jajko  + 1 łyżka wody do posmarowania chleba
* oliwa do wysmarowania formy (albo papier do pieczenia)

-----

## W skrócie

1. **Dynię** pokrój, usuń pestki i miąższ i piecz **1 godzinę** w **180 stopniach**
2. **Masło** rozpuść i dodaj do rozgniecionej i obranej **dyni**
3. Dodaj **jajka** i **drożdże**, wymieszaj łyżką
4. W osobnej misce wymieszaj suche składniki: **mąkę**, **sól** i **cukier**
5. Dodaj **mokre składniki** do **suchych składników** i wyrabiaj hakiem przez **5 minut**
6. Przykryj miskę **folią spożywczą** i umieść w lodówce na **16-24 godzin**
7. Przełóż ciasto na blat, podziel na **3 równe części** i z każdej z nich uformuj **kulkę**
8. Umieść **kulki** obok siebie w formie wysmarowanej **oliwą** (albo wyłożonej papierem do pieczenia)
9. Przykryj i odstaw na **1 godzinę**
10. Wysmaruj wierzch chleba **jajkiem rozbełtanym z 1 łyżką wody**
11. Piecz **35 minut** w temperaturze **180 stopni**

-----

## Przepis szczegółowy

1\. **Dynię** przekrój na 8 części i wyciągnij z niej pestki i miąższ. Umieść na blasze wyłożonej papierem do pieczenia i włóż do piekarnika rozgrzanego do **180 stopni**. Piecz przez **1 godzinę**, po czym poczekaj aż dynia wystygnie. Obierz kawałki ze skórki, umieść w misce i rozgnieć widelcem. Powinno powstać **240 g puree dyniowego**.

Alternatywnie możesz użyć gotowego puree z dyni.

2\. Rozpuść **110 g masła** w garnuszku i dodaj do dyni. Wszystko wymieszaj widelcem.

3\. Do tej samej miski dodaj **2 jajka** i **15 g świeżych drożdży**. Wszystko dobrze wymieszaj.

4\. W osobnej misce umieść wszystkie suche składniki: **330 g mąki, 36 g cukru i 7 g soli**. Wszystko wymieszaj.

5\. Dodaj **mokre składniki** do **suchych składników** i wszystko dobrze wymieszaj łyżką. Następnie umieść wszystko w robocie kuchennym i wyrabiaj hakiem przez **5 minut**.

![Chleb dyniowy - mieszanie](/assets/images/blog/2022-11-22-chleb-dyniowy/chleb-dyniowy-mieszanie.jpg)

6\. Przykryj miskę **folią spożywczą** i umieść w lodówce na **16-24 godziny**. Po tym czasie ciasto powinno być zwarte i wyrośnięte mniej więcej dwukrotnie.

7\. Następnego dnia oprósz blat mąką i przełóż na niego masę dyniową. Posyp wierzch mąką i rozgnieć ciasto, żeby je nieco wygazować. Podziel ciasto na **3 równe części** i z każdej z nich w rękach uformuj kulkę.

![Chleb dyniowy - formowanie](/assets/images/blog/2022-11-22-chleb-dyniowy/chleb-dyniowy-formowanie.jpg)

8\. Przygotuj **formę**. Jeśli masz silikonową to wysmaruj ją **oliwą z oliwek**. Metalową formę lepiej wyłóż papierem do pieczenia. Przełóż kulki do formy.

![Chleb dyniowy - wyrastanie przed](/assets/images/blog/2022-11-22-chleb-dyniowy/chleb-dyniowy-wyrastanie-przed.jpg)

9\. **Przykryj** formę ściereczką (albo **włóż do torby plastikowej**) i odstaw na **1 godzinę** w temperaturze pokojowej.

![Chleb dyniowy - wyrastanie po](/assets/images/blog/2022-11-22-chleb-dyniowy/chleb-dyniowy-wyrastanie-po.jpg)

10\. Rozbełtaj **1 jajko z 1 łyżką wody**. Wysmaruj nimi wierzch chleba.

11\. Rozgrzej piekarnik do temperatury **180 stopni** i umieść formę w piekarniku na **35 minut**. Po tym wierzch chleba powinien być pięknie zarumieniony.

![Chleb dyniowy](/assets/images/blog/2022-11-22-chleb-dyniowy/chleb-dyniowy-gotowy.jpg)
