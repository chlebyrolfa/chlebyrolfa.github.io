---
layout: post
image:  assets/images/blog/2022-12-03-chleb-w-swiatecznych-kolorach/2022-12-03-chleb-w-swiatecznych-kolorach.jpg
image-small:  assets/images/blog/2022-12-03-chleb-w-swiatecznych-kolorach/2022-12-03-chleb-w-swiatecznych-kolorach-small.jpg
title: Chleb w świątecznych kolorach
description: Idealny pszenny chleb na czas Bożego Narodzenia, przepiękny i świąteczny.
categories: chleby
tags: drozdze prosty forma
baking-pan: "25-27 cm"
source-title: CHRISTMAS BREAD
source-link: https://jessiebakestreats.com/christmas-bread/
when-to-start: 3 godziny przed wypiekiem

---

-----

Pszenny chleb idealnie wpasowujący się do bożonarodzeniowego klimatu. Piękne kolory można uzyskać wykorzystując barwniki spożywcze albo, dla bardziej eko-ambitnych, herbatę matcha i sproszkowanego buraka. Wtedy jednak polecam dodać nieco więcej wody do zabarwionych części ciasta. Całość przygotowania chleba trwa około 3-4 godzin, ale można też wyrobić ciasto wieczorem i włożyć na noc do lodówki. Wtedy rano wystarczy tylko uformować i odczekać 30 min przed pieczeniem. W obu przypadkach chleb wyjdzie tak samo smaczny. Wesołych Świąt!

-----

## Składniki

##### Chleb

* 15 g świeżych drożdży
* 230 g ciepłej wody
* 1 łyżeczka cukru
* 5 g soli
* 2 łyżki oleju roślinnego
* 360 g mąki pszennej luksusowej
* barwnik spożywczy czerwony i zielony
* 2 łyżeczki wody
* 2 łyżeczki mąki

-----

## W skrócie

1. W dzieży wymieszaj **drożdże**, **cukier** i **ciepłą wodę**, odstaw na **10 minut**
2. Dodaj **sól**, **olej** i **mąkę**
3. **Wyrabiaj** hakiem przez **7 minut**
4. Przełóż na obsypany mąką blat i podziel na **3 równe części**
5. **Jedną** z części przełóż do miski i przykryj
6. **Drugą** z części przełóż do dzieży, dodaj **czerwony barwnik**, **łyżeczkę wody** i **łyżeczkę mąki**, wyrabiaj do uzyskania jednolitego koloru, przełóż do miski i przykryj
7. **Trzecią** z części potraktuj podobnie, tym razem używając **zielonego barwnika**
8. Odczekaj **1 godzinę**
9. **Wygazuj** każde z ciast
10. Odczekaj **30 minut**
11. **Przełóż** ciasta na obsypany mąką blat, **rozwałkuj** je na prostokąt, **nałóż** je na siebie, **rozwałkuj**, **zawiń** i **przełóż** do formy wyłożonej papierem do pieczenia
12. Przykryj i odstaw na **30 minut**
13. Piecz przez **30 minut** w piekarniku rozgrzanym do **180 stopni**

-----

## Przepis szczegółowy

1\. W dzieży robota kuchennego umieść **15 g świeżych drożdży**, **1 łyżeczkę cukru** i **230 g wody**. Woda powinna być ciepła, ale nie gorąca, możesz użyć ciepłej wody z kranu. Wymieszaj wszystko łyżką i odstaw na **10 minut**, żeby drożdże zaczęły pracować (powinny pojawić się bąbelki).

2\. Dodaj **5 g soli**, **2 łyżki oleju roślinnego** i **360 g mąki**. Wszystko wymieszaj łyżką.

3\. Wyrabiaj hakiem na wysokich obrotach przez **7 minut**. Konsystencja powinna być dość zwarta, w razie potrzeby dodaj nieco więcej mąki.

4\. Przełóż ciasto na obsypany mąką blat i podziel je na **3 równe części**.

5\. Przygotuj **3 miski** i do każdej z nich wlej odrobinę oleju. **Pierwszą** z trzech części ciasta umieść w jednej z misek i przykryj.

6\. **Drugą** z cześci ciasta umieść z powrotem w dzieży. Dodaj odrobinę **barwnika czerwonego** i **łyżeczkę wody**, dobrze rozmieszaj. Następnie dodaj **1 łyżeczkę mąki** i wyrabiaj hakiem przez ok. **1-2 minuty** aż ciasto będzie miało jednolity czerwony kolor. Przełóż do drugiej miski i przykryj.

Alternatywnie możesz wyrobić ciasto rękami do uzyskania jednolitego czerwonego koloru, ale niestety barwniki spożywcze bardzo farbują skórę rąk, którą ciężko potem domyć.

7\. Analogicznie postępuj z **trzecią** częścią ciasta, tym razem używając barwnika **zielonego**. Po wyrobieniu ciasta przenosimy je do **trzeciej miski** i przykrywamy.

Alternatywnie, zamiast barwników spożywczych można użyć sproszkowanego buraka i herbaty matcha. W tym przypadku trzeba będzie dodać nieco więcej wody, ponieważ oba te składniki są bardzo higroskopijne. W przypadku buraka proponuję go najpierw rozpuścić w wodzie i przecedzić przez sitko.

8\. Przykryte miski odstaw na **1 godzinę**.

9\. **Wygazuj** każde z ciast ręką albo łyżką.

10\. Odstaw na **30 minut**.

![Chleb w świątecznych kolorach - wyrastanie](/assets/images/blog/2022-12-03-chleb-w-swiatecznych-kolorach/2022-12-03-chleb-w-swiatecznych-kolorach-wyrastanie.jpg)

11\. Przygotuj **formę** do pieczenia, wyłóż ją papierem do pieczenia albo wysmaruj obficie masłem. Jeśli używasz formy silikonowej, wystarczy ją posmarować olejem.

Obsyp blat mąką i po kolei przełóż każdy kawałek ciasta i **rozwałkuj** go na prostokąt. Proponuję zacząć od prostokątu czerwonego, wtedy chleb na wierzchu będzie czerwony. **Nałóż** prostokąty na siebie i wszystkie razem jeszcze raz **rozwałkuj**. Następnie **zwiń** je w rulon i przełóż do formy do pieczenia.

![Chleb w świątecznych kolorach - wałkowanie](/assets/images/blog/2022-12-03-chleb-w-swiatecznych-kolorach/2022-12-03-chleb-w-swiatecznych-kolorach-walkowanie.jpg)

![Chleb w świątecznych kolorach - zawinięty](/assets/images/blog/2022-12-03-chleb-w-swiatecznych-kolorach/2022-12-03-chleb-w-swiatecznych-kolorach-zawiniety.jpg)

Formę przykryj ściereczką albo włóż do torby plastikowej.

12\. Odczekaj **30 minut**.

13\. Rozgrzej piekarnik do **180 stopni** i włóż do niego formę z ciastem. Piecz przez **30 minut**, chleb powinien dość sporo wyrosnąć. Po wyciągnięci z piekarnika, od razu wyciągnij chleb z formy i studź na kratce kuchennej.

![Chleb w świątecznych kolorach](/assets/images/blog/2022-12-03-chleb-w-swiatecznych-kolorach/2022-12-03-chleb-w-swiatecznych-kolorach-gotowy.jpg)

