---
layout: post
image:  assets/images/blog/2020-08-10-puszyste-pankejki-azjatyckie/puszyste-pankejki-azjatyckie.jpg
image-small:  assets/images/blog/2020-08-10-puszyste-pankejki-azjatyckie/puszyste-pankejki-azjatyckie-small.jpg
title: Puszyste pankejki azjatyckie
description: Najbardziej puszyste pankejki na świecie. Znane z Japonii i krajów azjatyckich. Delikatne, sufletowe, rozpływają się w ustach. Puszyste dzięki dużej ilości ubitych białek.
tags: trudny patelnia proszek
categories: prawie-chleby
amount: 3-4 pankejki
---

-----

Pankejki znane z wielu azjatyckich krajów: Japonii, Tajwanu, Korei i Tajlandii. Ich niezwykłość polega na tym, że w rzeczywistości te pankejki to małe suflety, które wyrastają dzięki ubitej pianie z białek. Są delikatne, puszyste i rozpływają się w ustach. Można podawać z lodami, owocami albo, po prostu, syropem klonowym i masłem. Sam przepis nie wygląda na skomplikowany, jednak cała trudność polega na tym, żeby pankejki po ściągnięciu ich z patelni nie opadły. Nie jest to proste i na pewno będzie wymagało kilku podejść. Sprawę nieco ułatwiają metalowe ringi, ale jeśli kolejne próby również nie będą się udawały, to polecam dodać białka z dwóch dodatkowych jajek. Ważne jest dobre ubicie piany z białek i odpowiednia długość trzymania pankejków na patelni. Ale zapewniam, że na prawdę warto, bo nigdy nie jedliście lepszych pankejków!

-----

## Składniki

#### Pankejki

* 3 żółtka
* 1,5 łyżki (11 g) mleka
* 1,5 łyżki (10 g) cukru waniliowego
* szczypta soli
* 37 g mąki
* 1 łyżeczka proszku do pieczenia
* 4 białka
* 2 łyżki cukru pudru

#### Dodatkowo

* olej do wysmarowania patelni i metalowych ringów
* woda do podlewania patelni

-----

## W skrócie

1. Wymieszaj **żółtka**, następnie dodaj **mleko**, **cukier waniliowy** i **szczyptę soli**
2. Przesiej **mąkę i proszek do pieczenia** przez sitko i wszystko wymieszaj
3. W osobnej misce **ubij mikserem białka** i dodaj **cukier puder**
4. Wymieszaj masy z **obu misek**
5. Wysmaruj **patelnię** (i **metalowe ringi**) olejem, rozgrzej na średnim gazie
6. Nakładaj **masę** dużą łyżką
7. Smaż **5 minut** pod przykryciem, podlewając co jakiś czas łyżką wody
8. Przewróć **na drugą stronę** i smaż również **5 minut**
9. Odstaw patelnię z gazu i **odczekaj** jeszcze **5 minut** przed podaniem

-----

## Przepis szczegółowy

1\. Przygotuj wszystkie składniki i 2 osobne miski. Do pierwszej z nich przełóż **żółtka** i wymieszaj je rózgą. Następnie dodaj **mleko**, **cukier waniliowy** i **szczyptę soli**. Wszystko wymieszaj.

![Puszyste pankejki azjatyckie - składniki](/assets/images/blog/2020-08-10-puszyste-pankejki-azjatyckie/puszyste-pankejki-azjatyckie-skladniki.jpg)

2\. Przesiej przez sitko **mąkę i proszek do pieczenia**, wszystko wymieszaj rózgą. Powinna powstać dość gęsta masa.

3\. Do drugiej miski przełóż **białka z jajek** i ubij mikserem. Przy końcu ubijania dodaj stopniowo **cukier puder**. Masa powinna być zupełnie sztywna.

4\. Połącz delikatnie **masy z obu misek**. Najłatwiej zrobić to stopniowo dodając masę z białek do masy z żółtek.

![Puszyste pankejki azjatyckie - mieszanie](/assets/images/blog/2020-08-10-puszyste-pankejki-azjatyckie/puszyste-pankejki-azjatyckie-mieszanie.jpg)

5\. Na **patelni** rozłóż **metalowe ringi** i wysmaruj je olejem. Następnie rozgrzej patelnię na średnim gazie (ja ustawiam 5/10 na mojej płycie).

Jeśli nie masz ringów, to możesz piec bez nich. Ułatwiają one jednak wszystkie operacje i zapobiegają opadaniu pankejków po usmażeniu.

6\. Nakładaj **masę** dużą łyżką, ja używam gałkownicy do lodów. Alternatywnie możesz użyć rękawu cukierniczego.

7\. **Nalej** w kilku miejscach patelni po łyżce wody i **przykryj** pokrywką. Smaż **5 min**, co jakiś czas podlewając łyżkę wody. Pankejki potrzebują pary, żeby ładnie wyrosnąć.

![Puszyste pankejki azjatyckie - smażenie](/assets/images/blog/2020-08-10-puszyste-pankejki-azjatyckie/puszyste-pankejki-azjatyckie-smazenie.jpg)

8\. Przewróć każdego z pankejków **na drugą stronę** i również smaż **5 minut** podlewając co jakiś czas łyżką wody.

9\. Ściągnij patelnię z gazu i **odczekaj** jeszcze około **5 minut** przed podaniem. Zminimalizuje to ryzyko, że pankejki opadną.

![Puszyste pankejki azjatyckie](/assets/images/blog/2020-08-10-puszyste-pankejki-azjatyckie/puszyste-pankejki-azjatyckie-gotowe.jpg)
