---
layout: post
image:  assets/images/blog/2020-05-24-portugalski-chleb-kukurydziany/portugalski-chleb-kukurydziany.jpg
title: Portugalski chleb kukurydziany (Broa de Milho)
description: Broa de Milho. Chleb kukurydziany z Portugalii. O zwartym miąższu, pięknym żółtym kolorze i popękanej chrupiącej skórce. Formowany w płaskie okrągłe bochenki podsypane mąką. Wykonany z mieszanki mąki kukurydzianej i pszennej. Dzisiaj mam dla Was przepis na jeden z najlepszych chlebków jakie piekę!
tags: chleby-swiata zakwas prosty kamien blacha
categories: chleby
source-title: Foodgeek (Broa de Milho, Portuguese corn bread)
source-link: https://foodgeek.dk/en/broa-de-milho-portuguese-corn-bread/
when-to-start: wczesnym popołudniem poprzedniego dnia
---

-----

Najpiękniejszy chleb świata! Portugalski Broa de Milho to jedyny w swoim rodzaju chleb, który jest wykonany głównie z mąki kukurydzianej. Wyróżnia się cudownie popękaną skórką, żółtym kolorem i lekko słodkim posmakiem. Jest mały, ale zaskakująco ciężki, ponieważ jego miąższ jest bardzo zwarty. Nie wymaga dużo pracy i wyrasta przez noc na blacie kuchennym, dzięki czemu rano wkładamy go tylko do piekarnika na kamień albo blachę i jest gotowy. Zawiera niewielki procent mąki pszennej, ale jeśli ktoś nie lubi albo nie może jeść glutenu, to z powodzeniem można ją zastąpić mąką żytnią.

-----

## Składniki

##### Zakwas
* 1 łyżka zakwasu
* 50 g mąki żytniej
* 50 g wody

##### Chleb

* zakwas
* 300 g mąki kukurydzianej
* 300 g wody
* 100 g mąki pszennej chlebowej
* 8 g soli

##### Dodatkowo

* woda i mąka do posypania chleba

-----

## W skrócie

1. **Mąkę kukurydzianą** zalej **wrzącą wodą** i **wymieszaj**
2. Odstaw na **1 godzinę**
3. Dodaj **wszystkie składniki na chleb** i przełóż na blat
4. **Wyrabiaj** rękami i uformuj **kulkę**
5. Sprykaj wierz chleba **wodą**, posyp **mąką** i wygładź **ręką**
6. Przykryj ściereczką i zostaw na blacie na **noc**
7. Rano przełóż chleb na rozgrzany do **250 stopnii** kamień
8. Piecz **20 minut**
9. Zmniejsz temperaturę do **230 stopnii** i piecz dodatkowo **25 minut**

-----

## Przepis szczegółowy

1\. **Mąkę kukurydzianą** umieść w misce, a wodę **zagotuj** w czajniku. Zalej wrzątkiem mąkę i **wymieszaj** łyżką.
2\. Odstaw na **1 godzinę**, żeby masa wystygła.
3\. Dodaj wszystkie pozostałe **składniki na chleb** do miski, po czym przełóż całą zawartość na **blat kuchenny**.
4\. Zacznij **wyrabiać masę rękami**. Na początku może się wydawać, że masa nigdy nigdy nie będzie zwarta, ale po około 5 minutach wszystko zacznie się łączyć w ciasto. **Uformuj kulkę** i pozostaw ją na blacie.
5\. Spryskaj wierzch chleba **wodą**, oprósz delikatnie **mąką** i wygładź wierz ręką. W efekcie chleb powinien być obtoczony bardzo cienką warstwą mąki.
6\. Przykryj **ściereczką kuchenną** i pozostaw na blacie na **noc**.
7\. Rano skórka chleba będzie cudownie popękana. Nagrzej przez minimum 30 minut piekarnik z kamieniem (albo blachą wyłożoną papierem do pieczenia) do **250 stopni**. Przełóż chleb do piekarnika.
8\. Piecz **20 minut**. Chleb nie będzie już rósł w piekarniku.
9\. Zmniejsz temperaturę do **230 stopni** i dopiekaj dodatkowo **25 minut**. Chleb powinien się pięknie zarumienić. Studź na kratce kuchennej.

![Portugalski chleb kukurydziany](/assets/images/blog/2020-05-24-portugalski-chleb-kukurydziany/portugalski-chleb-kukurydziany-koniec.jpg)
