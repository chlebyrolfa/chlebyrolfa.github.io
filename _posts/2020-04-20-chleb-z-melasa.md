---
layout: post
image:  assets/images/blog/2020-04-20-chleb-z-melasa/chleb-z-melasa.jpg
title: Chleb z melasą
description: Przepis na domowy chleb z melasą na zakwasie żytnim. Jeden z najlepszych chlebów domowych. Bardzo łatwy do przygotowania.
tags: zakwas prosty forma wege
categories: chleby
baking-pan: "21-23 cm"
source-title: Whiteplate (Nowy chleb ulubiony)
source-link: http://whiteplate.com/2018/08/nowy-chleb-ulubiony/
when-to-start: rano poprzedniego dnia
---

-----

Melasa nadaje chlebowi niezwykły słodki posmak. Niektórzy go uwielbiają, inni nie do końca. Ja zdecydowanie należę do tych pierwszych! W połączeniu ze smakiem słonecznika i zakwasu jest to jeden z moich ulubionych chlebów. Można użyć dowolnego typu melasy. Ja użyłem melasy z trzciny cukrowej, ale kiedyś używałem też melasy z buraków i z chleba świętojańskiego. Nie ma to większego znaczenia. Chleb wymaga rozpoczęcia przygotowania dzień wcześniej, ale sam proces jest bardzo prosty i nie zajmuje wiele czasu. Chleb zawsze wychodzi smaczny, więc nie ma obaw, że cokolwiek pójdzie niezgodnie z planem. Udanego wypieku!

-----

## Składniki

##### Zaczyn
* 1-2 łyżeczki zakwasu
* 80 g mąki żytniej
* 100 g wody

##### Chleb

* zaczyn
* 280 g mąki pszennej chlebowej
* 160 g wody
* 8 g soli
* 4 łyżki melasy
* 6 łyżek słonecznika

##### Dodatkowo

* oliwa do wysmarowania formy
* mąka razowa (pszenna albo żytnia) do posypania chleba

-----

## W skrócie

1. Wymieszaj **składniki na zaczyn** i odstaw na **12 godzin**
2. **Upraż słonecznik**
3. Wymieszaj **wszystkie składniki** i odstaw na **20 minut**
4. Wymieszaj jeszcze raz
5. Przełóż do **formy wysmarowanej oliwą** i posyp mąką
6. Przykryj ściereczką i odstaw **na noc** do wyrastania
7. Piecz **42 minuty** w **230 stopniach**

-----

## Przepis szczegółowy

1\. Rano wymieszaj łyżką **składniki na zaczyn**, przykryj folią spożywczą i **odstaw na 12 godzin**.\\
2\. Wieczorem **upraż na patelni słonecznik** i pozostaw, żeby ostygł do temperatury pokojowej.

![Chleb z melasą - Słonecznik](/assets/images/blog/2020-04-20-chleb-z-melasa/chleb-z-melasa-slonecznik.jpg)

3\. Odwiń zaczyn z folii, powinien trochę urosnąć. Dodaj do zaczynu **uprażony słonecznik** i **resztę składników** na chleb. Wymieszaj albo **łyżką**, albo w robocie kuchennym **hakiem przez 2-4 minuty**. Odstaw na **20 minut**.

![Chleb z melasą - Mieszanie](/assets/images/blog/2020-04-20-chleb-z-melasa/chleb-z-melasa-dodanie-melasy.jpg)

4\. Wymieszaj ciasto **jeszcze raz** łyżką albo hakiem przez 2-4 minuty. Ciasto powinno być gęste, ale dające się mieszać łyżką.

![Chleb z melasą - Mieszanie](/assets/images/blog/2020-04-20-chleb-z-melasa/chleb-z-melasa-mieszanie.jpg)

5\. Wysmaruj **formę oliwą**, przelej ciasto i posyp **mąką razową**.

![Chleb z melasą - Forma](/assets/images/blog/2020-04-20-chleb-z-melasa/chleb-z-melasa-forma.jpg)

6\. Przykryj chleb ściereczką i odstaw **na noc do wyrastania** w temperaturze pokojowej.\\
7\. Rano chleb powinien być **wyrośnięty**. Rozgrzej piekarnik do **230 stopni** i przełóż formę z chlebem do piekarnika. Piecz **42 minuty**.

![Chleb z melasą - Gotowy chleb](/assets/images/blog/2020-04-20-chleb-z-melasa/chleb-z-melasa-zakonczenie.jpg)