---
layout: post
image:  assets/images/blog/2020-07-03-pankejki-na-zakwasie/pankejki-na-zakwasie.jpg
image-small:  assets/images/blog/2020-07-03-pankejki-na-zakwasie/pankejki-na-zakwasie-small.jpg
title: Pankejki na zakwasie
description: Przepis na pankejki na zakwasie. Zdrowe puszyste placki na zakwasie, które można podać z ulubionymi dodatkami. Szybkie danie śniadaniowe utrzymane w duchu zero waste.
tags: zakwas prosty patelnia proszek-do-pieczenia
categories: prawie-chleby
source-title: VitaLivesFree (Fluffy Sourdough Pancake Recipe)
source-link: https://youtu.be/JLXkCXHO3s4
when-to-start: wieczorem poprzedniego dnia
amount: 14-16 pankejków
---

-----

Pankejki na zakwasie są przepyszne! Puszyste, lekkie, z delikatnie kwaskowatym posmakiem. Idealnie pasują do truskawek, malin, jagód i w ogóle wszystkich owoców. Do tego syrop klonowy albo bita śmietana i na prawdę nic więcej w życiu nie trzeba! Różnią się od zwykłych pankejków tym, że podstawą jest zakwas żytnio-pszenny zamiast zykłej mąki. Możesz taki zakwas specjalnie przygotować albo zużyć taki, który akurat i tak musisz dokarmić. Zamiast wyrzucać, zużyj do pankejków. Wszystko w duchu zero waste!

-----

## Składniki

#### Zakwas

* 130 g mąki pszennej
* 65 g mąki żytniej
* 1 łyżka zakwasu
* 215 g wody

#### Ciasto

* zakwas
* 2 jajka
* 1 torebka (16 g) cukru waniliowego
* 1/2 łyżeczki soli
* 1/2 łyżeczki sody oczyszczonej
* 2 łyżeczki proszku do pieczenia
* 4 łyżki masła


#### Dodatkowo

* olej do wysmarowania patelni

-----

## W skrócie

1. Wieczorem wymieszaj **składniki na zakwas** i odstaw na **noc**
2. Rano do zakwasu dodaj **wszystkie składniki na ciasto**
3. **Wymieszaj** delikatnie rózgą
4. Rozgrzej **patelnię z olejem** i rozetrzyj olej ręcznikiem papierowym
5. **Smaż z dwóch stron** aż będą rumiane

-----

## Przepis szczegółowy

1\. W misce wymieszaj **wszystkie składniki na zakwas** i zostaw na **noc** w temperaturze pokojowej.

Alternatywnie, jeśli hodujesz zakwas w dużym słoiku, to możesz pominąć ten krok i rano zużyć tę cześć hodowanego zakwasu, która normalnie byłaby do wyrzucenia przy standardowym dokarmianiu.\\
Na przykład, hodujesz zakwas w słoiku 150 g. Wtedy rano odkładasz do miski 130 g zakwasu. W słoiku zostaje 20 g i po prostu najnormalniej zakwas dokarmiasz. Natomiast 130 g dopełniasz odpowiednio mąką pszenną i wodą tak, żeby w sumie było tyle co w przepisie. I używasz tego do pankejków. Zero waste.

![Pankejki na zakwasie - Zakwas](/assets/images/blog/2020-07-03-pankejki-na-zakwasie/pankejki-na-zakwasie-zakwas.jpg)

2\. Rano rozpuść **4 łyżki masła na patelni** i następnie dodaj do zakwasu **wszystkie pozostałe składniki na ciasto** (rozpuszczone masło, jajka, cukier waniliowy, sól, sodę oczyszczoną i proszek do pieczenia).

![Pankejki na zakwasie - Składniki](/assets/images/blog/2020-07-03-pankejki-na-zakwasie/pankejki-na-zakwasie-skladniki.jpg)

3\. **Wymieszaj** wszystko **rózgą**. Masa powinna być dobrze romieszana, ale mieszaj delikatnie, żeby wyrośnięty zakwas nie opadł i dalej był puszysty.

![Pankejki na zakwasie - Masa](/assets/images/blog/2020-07-03-pankejki-na-zakwasie/pankejki-na-zakwasie-masa.jpg)

4\. Rozgrzej **patelnię z olejem** i kiedy będzie gorąca to zetrzyj olej ręcznikiem papierowym. Chcesz, żeby patelnia była śliska, ale pankejki były smażone bez oleju.

5\. **Nakładaj ciasto** łyżką. Na dużej patelni powinny zmieścić się trzy pankejki. **Smaż z jednej strony**, aż z góry będzie widać bąbelki powietrza, a z dołu pankejk będzie przyrumieniony. Wtedy **obróć na drugą stronę** i **smaż do zarumienienia**.

Podawaj z owocami, syropem klonowym, bitą śmietaną albo cukrem pudrem.

![Pankejki na zakwasie](/assets/images/blog/2020-07-03-pankejki-na-zakwasie/pankejki-na-zakwasie-gotowe.jpg)
