---
layout: post
image:  assets/images/blog/2020-09-15-bliny/bliny.jpg
image-small:  assets/images/blog/2020-09-15-bliny/bliny-small.jpg
title: Bliny z sosem makowym
description: Bliny gryczane z sosem makowym. Bliny to drożdżowe placki na mące gryczanej. Bliny można jadać na słodko lub na słono, ja proponuję w wersji delikatnie słodkiej, z sosem makowym. Są po prostu przepyszne!
categories: prawie-chleby
tags: drozdze prosty patelnia
when-to-start: 3 godziny przed podaniem
amount: 10-14 blinów
---

-----

Bliny to tradycyjne drożdżowe placuszki, znane z kuchni rosyjskiej. Ich charakterystyczną cechą, odróżniającą od wszystkich innych tego typu dań, jest zawartość mąki gryczanej, która nadaje przepyszny smak i aromat. Bliny można podawać zarówno na słodko, jak i na słono. Ja proponuję moją ulubioną kompozycję, czyli bliny z sosem makowym. Inne bardzo znane połączenia to bliny z łososiem i bliny z kawiorem. W słodkich wersjach często można spotkać po prostu bliny z cukrem pudrem albo owocami. 

-----

## Składniki

##### Zaczyn

* 50 g mąki pszennej luksusowej (typ 550)
* szczypta cukru
* 15 g świeżych drożdży
* 125 g ciepłego mleka

##### Bliny

* zaczyn
* 2 jajka
* 1 łyżka (15 g) masła
* 1/4 łyżeczki (2 g) soli
* 1 łyżeczka (5 g) cukru
* 50 g mąki pszennej luksusowej (typ 550)
* 100 g mąki gryczanej
* 125 g mleka

##### Dodatkowo

* olej roślinny do wysmarowania patelni

##### Sos makowy

* 100 g zmielonego maku
* odrobina wrzątku
* 30 g masła
* 2 łyżki cukru pudru
* 150 ml śmietany 30%
* łyżka mąki
* 1 łyżeczka cukru waniliowego

-----

## Bliny (w skrócie)

1. W misce wymieszaj **składniki na zaczyn**, przykryj i odstaw na **30 minut**
2. Oddziel **białka** od **żółtek**, **żółtka** dodaj do zaczynu, **białka** wstaw do lodówki
3. **Roztop masło** i dodaj do zaczynu
4. Dodaj **sól**, **cukier**, **mąkę pszenną**, **mąkę gryczaną** i **mleko** do zaczynu, **wymieszaj** i odstaw na **2 godziny**
5. **Ubij białka** i wmieszaj je delikatnie do masy na bliny
6. **Smaż** bliny na patelni delikatnie wysmarowanej **olejem**

## Sos makowy (w skrócie)

1. **Zmielony mak** zalej **wrzątkiem** (do przykrycia maku) i odstaw na **2 minuty**
2. Rozpuść **masło** na średnim ogniu i dodaj do niego **mak**
3. Dodaj **cukier puder**, wymieszaj i dalej podsmażaj
4. Do maku dolej **śmietanę wymieszaną z mąką**, gotuj jeszcze chwilę, cały czas mieszając

-----

## Bliny (przepis szczegółowy)

1\. W garnuszku podgrzej **125 g mleka**, powinno być ciepłe, ale nie gorące. W misce umieść **50 g mąki pszennej**, **szczyptę cukru**, **15 g świeżych drożdży** i **podgrzane mleko**. Wszystko dobrze wymieszaj łyżką, przykryj i odstaw na **30 minut** w temperaturze pokojowej. Po tym czasie zaczyn powinien być wyrośnięty.

![Bliny - rozczyn](/assets/images/blog/2020-09-15-bliny/bliny-rozczyn.jpg)

2\. Z **2 jajek** oddziel **białka** i **żółtka**. Białka umieść w osobnej miseczce i włóż do lodówki. Żółtka dodaj do miski z zaczynem i wymieszaj.

3\. W garnuszku albo na patelni umieść **1 łyżkę masła** i podgrzej, żeby się roztopiło. Dodaj do miski z zaczynem i wymieszaj.

4\. Dodaj **1/4 łyżeczki soli**, **1 łyżeczkę cukru**, **50 g mąki pszennej**, **100 g mąki gryczanej** i **125 g mleka** (może być zimne albo w temperaturze pokojowej). Wszystko dobrze wymieszaj łyżką, przykryj i odstaw na **2 godziny** w temperaturze pokojowej.

5\. Wyciągnij **białka** z lodówki i ubij mikserem na sztywną masę. Następnie delikatnie **wmieszaj** do reszty masy. Uważaj, żeby masa za bardzo nie opadła, powinna być bardzo "puchata".

![Bliny - mieszanie](/assets/images/blog/2020-09-15-bliny/bliny-mieszanie.jpg)

6\. Wysmaruj patelnię **olejem** i rozgrzej na średnią temperaturę. Zetrzyj nadmiar oleju ręcznikiem papierowym. Patelnia powinna być nieco śliska, ale olej nie powien pływać. **Nakładaj masę na bliny** łyżką i smaż z dwóch stron aż się przyrumienią.

![Bliny - smażenie](/assets/images/blog/2020-09-15-bliny/bliny-smazenie.jpg)

<br/>

## Sos makowy (przepis szczegółowy)

1\. **100 g zmielonego maku** zalej odrobiną **wrzątku** (tylko do namoczenia), zostaw na **2 minuty**.

2\. **30 g masła** rozpuść na średnim ogniu i dodaj namoczony **mak** (ewentualnie możesz odcedzić nadmiar wody z maku).

3\. Dodaj **2 łyżki cukru pudru**, wymieszaj i chwilę podsmaż. Zmniejsz ogień i cały czas mieszaj.

4\. **150 ml śmietany 30%** dobrze wymieszaj z **łyżką mąki** (tak, żeby nie było grudek) i powoli mieszając **dolej do maku**. Wymieszaj i gotuj jeszcze przez chwilę na niewielkim ogniu, co chwilę mieszając.

![Bliny](/assets/images/blog/2020-09-15-bliny/bliny-gotowe.jpg)

![Bliny](/assets/images/blog/2020-09-15-bliny/bliny-gotowe-2.jpg)
