---
layout: post
image:  assets/images/blog/2020-04-23-bagietka/bagietka.jpg
title: Bagietka
description: Bagietka przepis. Łatwe, z grubą i chrupiącą skórką. Domowe, pszenne bagietki na drożdżach. Idealne prosto z piekarnika.
tags: drozdze trudnosc-sredni kamien blacha
categories: chleby
when-to-start: wieczorem przed porannym wypiekiem
---

-----

Największy "comfort food" chlebowy. Idealna bagietka z chrupiącą skórką i sprężystym wnętrzem. Nie wymaga wstawania bardzo wcześnie rano, bo fermentuje w nocy w lodówce. Rano trzeba tylko uformować i odczekać aż nieco wyrośnie. Ja dodaję do bagietki nieco oliwy z oliwek, przez co ma ona taki delikatny południowy posmak lata. Można piec na rozgrzanym kamieniu albo blasze. Warto zadbać, aby w pierwszej fazie pieczenia w piekarniku panowała duża wilgoć. Ja zawsze wrzucam na dno piekarnika kostki lody, ale można położyć naczynie z wodą albo po prostu spryskać bagietki solidnie wodą.

-----

## Składniki

##### Rozczyn

* 2 g świeżych drożdży
* 10 g wody
* szczypta cukru

##### Ciasto

* rozczyn
* 200 g mąki pszennej (luksusowej albo chlebowej)
* 145 g wody
* łyżeczka soli
* 1/2 łyżki oliwy

##### Dodatkowo

* oliwa do wysmarowania miski
* kostki lodu do piekarnika

-----

## W skrócie

1. Wymieszaj **mąkę z wodą**
2. Wymieszaj **składniki na rozczyn**
3. Odłóż na **30 minut**
4. Wymieszaj wszystkie składniki i **wyrabiaj hakiem 5 minut**
5. Przełóż do **miski wysmarowanej oliwą** i odłóż na **2-3 godziny**
6. **Odgazuj ciasto** i włóż na **noc do lodówki**
7. Rano wyciągnij ciasto i **uformuj bagietkę**
8. Nagrzej piekarnik z kamieniem do **250 stopni**
9. Odczekaj **45-60 minut**
10. Na dno piekarnika wrzuć **kostki lodu**
11. **Natnij** bagietkę i **przełóż do piekarnika**
12. **Piecz do zarumienienia** (około 15-20 minut)

-----

## Przepis szczegółowy

1\. Wieczorem wymieszaj **mąkę z wodą** i przykryj ściereczką.\\
2\. Osobno wymieszaj **składniki na rozczyn**.\\
3\. Odłóż oba pojemniki na **30 minut** w temperaturze pokojowej.

![Bagietka - Mieszanie pierwsze](/assets/images/blog/2020-04-23-bagietka/bagietka-mieszanie-pierwsze.jpg)

4\. Dodaj do mąki rozczyn i wszystkie pozostałe składniki na ciasto. Wymieszaj łyżką, a następnie **wyrabiaj hakiem przez 5 minut**. Ciasto powinno być nieco błyszczące, bo zaczął się wiązać gluten. 

![Bagietka - Mieszanie drugie](/assets/images/blog/2020-04-23-bagietka/bagietka-mieszanie-drugie.jpg)

5\. Przełóż do **miski wysmarowanej oliwą**. Przykryj folią spożywczą i odstaw do wyrastania na **2-3 godziny w temperaturze pokojowej**. Jeśli położysz w cieplejsze miejsce, to wystarczy 1 godzina.\\
6\. Przełóż z czterech stron ciasto łopatką, żeby je **wygazować i zmniejszyć objętość**. Następnie przykryj folią spożywczą i **odstaw na noc do lodówki**. Zimna temperatura sprawi, że ciasto będzie bardzo powoli fermetować.

![Bagietka - Przekładanie](/assets/images/blog/2020-04-23-bagietka/bagietka-przekladanie.jpg)

7\. Rano wyciągnij ciasto z lodówki. Oprósz blat mąką, **przełóż na niego ciasto**. Załóż 4 końce do środka i posyp wierzch mąką. **Odczekaj 10-15 minut**. Po tym czasie uformuj bagietki rękami i przełóż je na solidnie opószoną mąką ściereczkę kuchenną. Przykryj drugą ściereczką i zostaw w temperaturze pokojowej.

![Bagietka - Formowanie](/assets/images/blog/2020-04-23-bagietka/bagietka-formowanie.jpg)

![Bagietka - Wyrastanie](/assets/images/blog/2020-04-23-bagietka/bagietka-wyrastanie.jpg)

8\. Włóż **kamień (albo blachę z papierem do pieczenia)** do piekarnika i włącz na **250 stopni**.\\
9\. Odczekaj **45 minut**.\\
10\. Na dno piekarnika wrzuć **kostki lodu**. Alternatywnie, zamiast kostek lodu, możesz spryskać bagietki wodą po włożeniu do piekarnika. \\
11\. Przełóż bagietkę **na łopatkę (albo deskę do krojenia)** oprószoną mąką. Następnie **natnij bagietkę żyletką**. Otwórz piekarnik i **zsuń bagietkę na kamień (albo blachę)**.

![Bagietka - Nacinanie](/assets/images/blog/2020-04-23-bagietka/bagietka-nacinanie.jpg)

![Bagietka - Pieczenie](/assets/images/blog/2020-04-23-bagietka/bagietka-pieczenie.jpg)

12\. **Piecz do zarumienienia** (około 15-20 minut).

![Bagietka](/assets/images/blog/2020-04-23-bagietka/bagietka-koniec.jpg)

![Bagietka](/assets/images/blog/2020-04-23-bagietka/bagietka-koniec2.jpg)