---
layout: post
image:  assets/images/blog/2020-06-23-chleb-potrojnie-zytni/chleb-potrojnie-zytni.jpg
image-small: assets/images/blog/2020-06-23-chleb-potrojnie-zytni/chleb-potrojnie-zytni-small.jpg
title: Chleb potrójnie żytni
description: "Chleb potrójnie żytni: za zakwasie żytnim, z mąki żytniej chlebowej, z mąki żytniej razowej. Najzdrowszy rodzaj pieczywa, kóry długo zachowuje świeżość."
tags: zakwas prosty forma wege
categories: chleby
baking-pan: "23-27 cm"
when-to-start: rano poprzedniego dnia
---

-----

Chleb potrójnie żytni: za zakwasie żytnim, z mąki żytniej chlebowej, z mąki żytniej razowej. Przepyszny i bardzo zdrowy. Długo zachowuje świeżość. Idealnie pasuje do hummusu, serów, warzyw i wszelkiego rodzaju wytrawnych past. Mąka żytnia zawiera bardzo mało glutenu, dlatego struktura ciasta na chleb nie utrzymuje się sama. Stąd też chleby żytnie prawie zawsze piecze się w formach. Dodatkowo brak glutenu sprawia, że chleb nie wymaga wyrabiania, a co za tym idzie, przygotowanie zajmuje tylko krótką chwilkę.

-----

## Składniki

#### Zakwas

* 1 łyżka zakwasu
* 75 g mąki żytniej chlebowej (typ 720)
* 75 g wody

#### Chleb

* zakwas
* 200 g mąki żytniej chlebowej (typ 720)
* 200 g mąki żytniej razowej (typ 2000)
* 12 g soli
* 300 g wody

#### Dodatkowo

* oliwa do wysmarowania formy
* mąka żytnia razowa do posypania chleba
* woda do spryskania piekarnika

-----

## W skrócie

1. Rano wymieszaj **składniki na zakwas** i odstaw na **8-12 godzin**
2. Wieczorem wymieszaj wszystkie **składniki na chleb**
3. Przełóż masę do **formy wysmarowanej oliwą**
4. Posyp **mąką żytnią razową**, przykryj ściereczką i **zostaw na noc**
5. Rano nagrzej piekarnik do **220 stopni** i spryskaj obficie wodą
6. Włóż chleb do piekarnika i piecz **43 minuty**

-----

## Przepis szczegółowy

1\. Rano poprzedniego dnia przełóż do miski **składniki na zakwas** i wymieszaj je łyżką. Przykryj miskę i odstaw na **8-12 godzin** w temperaturze pokojowej. Przez ten czas zakwas stanie się aktywny (zwiększy objętość i zacznie bąbelkować).

![Chleb potrójnie żytni - Zakwas](/assets/images/blog/2020-06-23-chleb-potrojnie-zytni/chleb-potrojnie-zytni-zakwas.jpg)

2\. Wieczorem, do aktywnego zakwasu, dodaj **200 g mąki żytniej chlebowej**, **200 g mąki żytniej razowej**, **12 g soli** i **300 g wody**. Wymieszaj łyżką. Nie musisz wyrabiać ciasta, ponieważ mąka żytnia w zasadzie nie ma glutenu. Dlatego wystarczy krótkie mieszanie łyżką i masa na chleb jest gotowa. 

![Chleb potrójnie żytni - Mieszanie](/assets/images/blog/2020-06-23-chleb-potrojnie-zytni/chleb-potrojnie-zytni-mieszanie.jpg)

3\. Wysmaruj **formę oliwą** i przełóż do niej **masę** z miski. Następnie wygładź wierzch chleba łyżką, żeby był równy.\\
4\. Posyp chleb **mąką żytnią razową**, przykryj ściereczką i **zostaw na noc** w temperaturze pokojowej. Przez noc chleb powinien wyrosnąć o około 30%.

![Chleb potrójnie żytni - Wyrośnięty](/assets/images/blog/2020-06-23-chleb-potrojnie-zytni/chleb-potrojnie-zytni-wyrosniety.jpg)

5\. Nagrzej piekarnik do **220 stopni**. Następnie obficie spryskaj go wodą. Możesz też wrzucić na dno piekarnika kostki lodu. Sprawi to, że piekarnik będzie odpowiednio nawilżony przy pierwszej fazie wypiekania chleba.\\
6\. Przełóż chleb do piekarnika. Możesz jeszcze raz spryskać wodą piekarnik i wierzch chleba. Piecz przez **43 minuty**, po czym wyciągnij chleb i studź na kratce kuchennej.


![Chleb potrójnie żytni](/assets/images/blog/2020-06-23-chleb-potrojnie-zytni/chleb-potrojnie-zytni-gotowy.jpg)

![Chleb potrójnie żytni](/assets/images/blog/2020-06-23-chleb-potrojnie-zytni/chleb-potrojnie-zytni-gotowy-drugi.jpg)
