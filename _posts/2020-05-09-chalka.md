---
layout: post
image:  assets/images/blog/2020-05-09-chalka/chalka.jpg
image-small:  assets/images/blog/2020-05-09-chalka/chalka-small.jpg
title: Chałka
description: Sprawdzony przepis na najlepszą chałkę. Prawdziwa, maślana chałka drożdżowa. Polecam na śniadanie z masłem i dżemem lub miodem.
tags: na-poczatek drozdze bardzo-prosty blacha
categories: chleby
when-to-start: wieczorem przed porannym wypiekiem
---

-----

Klasyczna chałka o przyjemnym słodko-waniliowym zapachu. Maślana, delikatna i bardzo puszysta. Niezwykle wdzięczna, bo zawsze wychodzi i wymaga niewielkiego nakładu pracy. Co więcej, rano nie trzeba się zrywać z łóżka o świcie, bo ciasto fermentuje w nocy w lodówce. Oznacza to, że wystarczy wstać 1,5 godziny przed podaniem gotowego wypieku. Idealnie pasuje do masła, domowych konfitur i miodu. Można ją kroić albo po prostu odrywać rękami po kawałku. Polecam od razu podwoić ilość składników, upiec dwie chałki i następnego dnia zrobić tosty francuskie (pain perdu).

-----

## Składniki

##### Chałka

* 35 g masła
* 15 g świeżych drożdży
* 3 żółtka
* 150 g mleka
* 20 g cukru
* 10 g cukru waniliowego
* 260 g mąki pszennej luksusowej (typ 550)
* 1/2 łyżeczki soli

##### Dodatkowo

* 1 jajko do posmarowania chałki

-----

## W skrócie

1. Podgrzej **mleko z masłem**
2. Wymieszaj **wszystkie składniki**
3. Wyrabiaj **4 minuty hakiem**
4. Odstaw na **noc do lodówki**
5. Rano podziel na **3 równe części** i każdą **zroluj** w dłoniach
6. Zlep końce i **zapleć warkocz**
7. Posmaruj **jajkiem** rozbełtanym z **łyżką wody**
8. Odstaw na **1 godzinę**
9. Posmaruj jeszcze raz **jajkiem z wodą**
10. Piecz **25 minut** w **190 stopniach**

-----

## Przepis szczegółowy

1\. Podgrzej **mleko z masłem** do temperatury około 30 stopni (masło powinno się rozpuścić).\\
2\. Dodaj **wszystkie pozostałe składniki** na chałkę.\\
3\. Wyrabiaj przez **4 minuty hakiem**. Masa powinna zrobić się nieco szklista.\\
4\. Przykryj **folią spożywczą** i odstaw na **noc do lodówki**.

![Chałka - Wyrabianie](/assets/images/blog/2020-05-09-chalka/chalka-wyrabianie.jpg)

5\. Rano wyciągnij ciasto z lodówki, powinno **znacznie wyrosnąć**. Oprósz blat mąką, przełóż ciasto i posyp je delikatnie mąką. Podziel ciasto na **3 równe części** i **zroluj** każdą z nich w dłoniach na podłóżne **wałki długości około 25 cm**.

![Chałka - Wyrośnięty](/assets/images/blog/2020-05-09-chalka/chalka-wyrosniety.jpg)

6\. Zlep końce i **zapleć warkocz**. Końcówkę po zaplecieniu możesz włożyć pod chałkę, żeby ładnie wyglądała i się nie rozwinęła. Przełóż chałkę na blachę wyłożoną **papierem do pieczenia**.

![Chałka - Zaplatanie](/assets/images/blog/2020-05-09-chalka/chalka-zaplatanie.jpg)

7\. Rozbełtaj **jajko z łyżką wody** i **posmaruj** nim chałkę.

![Chałka - Smarowanie](/assets/images/blog/2020-05-09-chalka/chalka-smarowanie.jpg)

8\. Odstaw na **1 godzinę** do wyrastania w temperaturze pokojowej.\\
9\. Posmaruj chałkę **jeszcze raz jajkiem z wodą**.\\
10\. Przełóż blachę do nagrzanego do **190 stopni** piekarnika i piecz **25 minut** (aż się zarumieni). Po upieczeniu przełóż na kratkę kuchenną albo deskę, żeby ostygła.

![Chałka - Pieczenie](/assets/images/blog/2020-05-09-chalka/chalka-pieczenie.jpg)

![Chałka - Chałka](/assets/images/blog/2020-05-09-chalka/chalka-koniec.jpg)

![Chałka - Chałka](/assets/images/blog/2020-05-09-chalka/chalka-koniec-drugi.jpg)
