---
layout: post
image:  assets/images/blog/2020-06-26-mleczny-chleb/mleczny-chleb.jpg
image-small: assets/images/blog/2020-06-26-mleczny-chleb/mleczny-chleb-small.jpg
title: Mleczny chleb z Hong Kongu
description: Słodki mleczny chleb z Hong Kongu, idealny dla dzieci. Niesłychanie smaczny! Przepis na bardzo pulchny, prawie lekki jak piórko mleczny chleb!
tags: chleby-swiata drozdze prosty forma
categories: chleby
baking-pan: "25-27 cm"
source-title: Zoe Liu (Super Soft Condensed Milk Pai Bao / Hong Kong Sweet Bread / Roti Sisir)
source-link: https://youtu.be/NTdmYRz9uVM
when-to-start: wieczorem przed porannym wypiekiem
---

-----

Słodki mleczny chleb. Idealny do domowych konfitur i słodkich past. Uwielbiany przez dzieci! Chleby tego typu są bardzo popularne w Azji, a w Polsce często niedoceniane. Ten przepis jest dokładnie z Hong Kongu i na prawdę warto go spróbować jako ciekawej odmiany od typowo wytrawnych wypieków. Jest bardzo dekoracyjny i można go rwać ręką, co wprowadza urozmaicenie do codziennych ciętych kanapek. Wspaniałych wypieków!

-----

## Składniki

##### Chleb

* 180 g mleka
* 50 g masła
* 300 g mąki pszennej luksusowej (typ 550) lub chlebowej (typ 750)
* 25 g cukru
* 35 g mleka skondensowanego
* 10 g świeżych drożdży
* 1/2 łyżeczki soli

##### Dodatkowo

* 1 jajko + 1 łyżka wody do posmarowania chleba

-----

## W skrócie

1. Podgrzej **mleko i masło** do temperatury pokojowej
2. Wymieszaj **wszystkie składniki na chleb**
3. Wyrabiaj hakiem przez **25 minut**
4. Przykryj **folią spożywczą** i wstaw na **noc do lodówki**
5. Rano podziel na **16 części** i rozwałkuj na **prostokąty 6 cm x 10 cm**
6. Złóż każdy prostokąt na **3 części wzdłuż krótszego boku** i umieść w formie
7. Odstaw na **60 minut**
8. Posmaruj chleb rozbełtanym **jajkiem z łyżką wody**
9. Piecz **20 minut** w temperaturze **180 stopni**
10. Przełóż na **kratkę kuchenną**

-----

## Przepis szczegółowy

1\. W garnuszku podgrzej **mleko i masło** do temperatury pokojowej. Masło powinno być miękkie (może być nawet roztopione).\\
2\. W misce wymieszaj **wszystkie składniki na chleb**, włącznie z podgrzanym mlekiem i masłem.\\
3\. Wyrabiaj hakiem przez **25 minut**.

![Mleczny chleb z Hong Kongu - Mieszanie](/assets/images/blog/2020-06-26-mleczny-chleb/mleczny-chleb-mieszanie.jpg)

4\. Przykryj miskę **folią spożywczą** i wstaw ją na **noc do lodówki**.\\
5\. Rano wyciągnij ciasto na blat i podziel je na **16 równych części**. Każdą z tych części rozwałkuj na **prostokąt 6 cm x 10 cm**.

![Mleczny chleb z Hong Kongu - Kulki](/assets/images/blog/2020-06-26-mleczny-chleb/mleczny-chleb-kulki.jpg)

6\. Złóż prostokąt na **3 części wzdłuż krótszego boku**. Powinien uformować się pasek o długości 10 cm i wysokości 2 cm. Przełóż go do silikonowej (lub metalowej) formy. Powtórz to samo dla wszystkich 16 części.

![Mleczny chleb z Hong Kongu - Formowanie](/assets/images/blog/2020-06-26-mleczny-chleb/mleczny-chleb-formowanie.jpg)

7\. Odstaw do wyrośnięcia na **60 minut** w temperaturze pokojowej.\\
8\. Wymieszaj **jajko z łyżką wody** i posmaruj nimi chleb.

![Mleczny chleb z Hong Kongu - Smarowanie](/assets/images/blog/2020-06-26-mleczny-chleb/mleczny-chleb-smarowanie.jpg)

9\. Nagrzej piekarnik do **180 stopni**, przełóż formę z chlebem i piecz przez **20 minut**.

![Mleczny chleb z Hong Kongu - Pieczenie](/assets/images/blog/2020-06-26-mleczny-chleb/mleczny-chleb-pieczenie.jpg)

10\. Po upieczeniu wyciągnij z piekarnika i umieść na **kratce kuchennej**, aby spokojnie wystygł.

![Mleczny chleb z Hong Kongu](/assets/images/blog/2020-06-26-mleczny-chleb/mleczny-chleb-gotowy.jpg)

![Mleczny chleb z Hong Kongu](/assets/images/blog/2020-06-26-mleczny-chleb/mleczny-chleb-gotowy-drugi.jpg)
