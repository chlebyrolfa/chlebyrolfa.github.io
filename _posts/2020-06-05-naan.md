---
layout: post
image:  assets/images/blog/2020-06-05-naan/indyjski-chlebek-naan.jpg
title: Indyjski chlebek naan
description: Naan. Typowe dla kuchni indyjskiej pieczywo podawane często do curry. Jest super prostym i łatwym w przygotowaniu domowym pieczywem. Przepis jest idealny i wart wypróbowania.
categories: chleby
tags: chleby-swiata drozdze prosty patelnia
when-to-start: 1,5 godziny przed podaniem
amount: 8 chlebków naan
---

-----

Naan to płaski chleb używany głównie w kuchni indyjskiej jako dodatek do dań na bazie sosów. Oryginalnie piecze się go w piecu tandoor, ale dla potrzeb domowych świetnie sprawdzi się zwykła patelnia. Piekę naan zawsze, kiedy przygotowuję wszelkiego rodzaju curry oraz do porannej [szakszuki]({% post_url 2020-06-05-szakszuka %}). Nie ma bardziej rozgrzewającego śniadania niż szakszuka, naan i filiżanka kawy! W poniższym przepisie używam mleka i jogurtu, co w efekcie sprawi, że chlebek jest bardzo miękki. Jeśli wolisz, żeby jednak był bardziej chrupiący, to zamiast mleka i jogurtu dodaj taką samą ilość wody. Przy wałkowaniu możesz też doprawić ciasto różnymi przyprawami (zioła, sezam, czosnek, granulowana cebula). Pamiętaj jednak, że czosnek i cebula bardzo szybko się spalają, więc piecz chlebek krócej.

-----

## Składniki

##### Chleb

* 260 g mąki
* 1 łyżeczka miodu (albo cukru)
* 25 g świeżych drożdży
* 1/2 łyżeczki soli
* 3 łyżki jogurtu naturalnego
* 2 łyżeczki oliwy z oliwek
* 100 g mleka

##### Do smarowania

* 1 łyżka (25 g) masła

-----

## W skrócie

1. Wymieszaj **drożdże, mleko i miód**, odstaw na **5 minut**
2. Dodaj wszystkie **pozostałe składniki na chleb** i wymieszaj
3. Wyrabiaj hakiem przez **4 minuty**
4. Odstaw do wyrośnięcia na **1 godzinę**
5. Podziel ciasto na **8 równych części** i każdą z nich **rozwałkuj na cienkie ciasto**
6. **Piecz na rozgrzanej** patelni
7. Posmaruj **roztopionym masłem** i przełóż do rozgrzanego **garnka żeliwnego** (albo folii aluminiowej)

-----

## Przepis szczegółowy

1\. Wymieszaj łyżką **drożdże, mleko i miód**. Odstaw na **5 minut**, żeby drożdże się rozpuściły i zaczęły działać.\\
2\. Dodaj wszystkie **pozostałe składniki na chleb** i wymieszaj łyżką.\\
3\. Wyrabiaj hakiem przez **4 minuty** na wysokich obrotach.

![Indyjski Chlebek Naan - Wyrabianie](/assets/images/blog/2020-06-05-naan/indyjski-chlebek-naan-wyrabianie.jpg)

4\. Odstaw do wyrośnięcia na **1 godzinę** w temperaturze pokojowej.\\
5\. Podziel ciasto na **8 równych części** i każdą z nich **rozwałkuj na cienkie ciasto** (o grubości około 1 mm).

![Indyjski Chlebek Naan - Wałkowanie](/assets/images/blog/2020-06-05-naan/indyjski-chlebek-naan-walkowanie.jpg)

6\. **Rozgrzej patelnię** bez tłuszczu. W międzyczasie **rozpuść masło** w garnuszku i włóż **garnek żeliwny** do piekarnika nastawionego na 80 stopni. Jeśli nie masz garnka, to przygotuj folię aluminiową. Przełóż ciasto na patelnię i **piecz do zarumienienia** (około 2 minuty z każdej strony, ale to zależy, jak bardzo masz nagrzaną patelnię).

![Indyjski Chlebek Naan - Pieczenie](/assets/images/blog/2020-06-05-naan/indyjski-chlebek-naan-pieczenie.jpg)

7\. Od razu po zdjęciu z patelni **posmaruj roztopionym masłem** i przełóż do rozgrzanego **garnka żeliwnego** (albo przygotowanej folii aluminiowej), ponieważ chleb powinien być podawany na ciepło.

![Indyjski Chlebek Naan](/assets/images/blog/2020-06-05-naan/indyjski-chlebek-naan-gotowy.jpg)

![Indyjski Chlebek Naan](/assets/images/blog/2020-06-05-naan/indyjski-chlebek-naan-gotowy-2.jpg)
