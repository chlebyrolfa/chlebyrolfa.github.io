---
layout: post
image:  assets/images/blog/2020-06-05-naan/indyjski-chlebek-naan.jpg
title: Indyjski chlebek naan
description: Naan. Typowe dla kuchni indyjskiej pieczywo podawane często do curry. Jest super prostym i łatwym w przygotowaniu domowym pieczywem. Przepis jest idealny i wart wypróbowania.
categories: chleby
tags: chleby-swiata drozdze prosty patelnia
source-title: Binging with Babish (Indian Breads)
source-link: https://youtu.be/RnApthldLPY
when-to-start: 1,5 godziny przed podaniem (albo poprzedniego wieczoru)
amount: 8 chlebków naan
---

-----

Naan to płaski chleb używany głównie w kuchni indyjskiej jako dodatek do dań na bazie sosów. Oryginalnie piecze się go w piecu tandoor, ale dla potrzeb domowych świetnie sprawdzi się zwykła patelnia. Piekę naan zawsze, kiedy przygotowuję wszelkiego rodzaju curry oraz do porannej [szakszuki]({% post_url 2020-06-05-szakszuka %}). Nie ma bardziej rozgrzewającego śniadania niż szakszuka, naan i filiżanka kawy! W poniższym przepisie używam wody i dużo masła, co w efekcie sprawia, że chlebek jest dość tłusty i wyraźnie warstwowy. Jeśli wolisz, żeby był bardziej miękki i mniej tłusty to zamiast wody użyj 110 g mleka i 60 g jogurtu. Dodatkowo możesz nie składać kilkukrotnie ciasta, a rowałkować tylko raz. Wtedy posmaruj masłem jedynie po samym pieczeniu. Możesz też doprawić albo masło, albo ciasto na chleb różnymi przyprawami (zioła, sezam, czosnek, granulowana cebula). Pamiętaj jednak, że czosnek i cebula bardzo szybko się spalają, więc jeśli dodasz je do ciasta, to piecz chlebek krócej i zachowaj uwagę!

-----

## Składniki

##### Chleb

* 300 g mąki pszennej chlebowej (typ 750)
* 1/2 łyżeczki + szczypta cukru
* 10 g świeżych drożdży
* 1/2 łyżeczki soli
* 155 g + łyżka ciepłej wody
* 1 łyżka oliwy z oliwek

##### Dodatkowo

* 1 łyżka (25 g) masła (najlepiej klarowanego) do posmarowania
* sól gruboziarnista do posypania
* (opcjonalnie) czosnek, cebula, sezam, czarnuszka, liście pietruszki do posypania

-----

## W skrócie

1. Wymieszaj **drożdże, szczyptę cukry i łyżkę wody**, odstaw na **5 minut**
2. Dodaj wszystkie **pozostałe składniki na chleb** i wymieszaj
3. Wyrabiaj hakiem przez **4 minuty**
4. Odstaw do wyrośnięcia na **1 godzinę** w temperaturze pokojowej (albo na noc w lodówce)
5. Podziel ciasto na **8 równych części** i uformuj z nich **kulki**
6. Odstaw na **15 minut**
7. Każdą z kulek:
  * **rozwałkuj** na bardzo cienkie ciasto
  * **posmaruj** roztopionym masłem
  * **posyp** mąką
  * **złóż** na pół
  * **posmaruj** roztopionym masłem
  * **złóż** na pół
8. **Rozwałkuj** jeszcze raz na bardzo cienkie ciasto
9. **Piecz na rozgrzanej** patelni
10. Posmaruj **roztopionym masłem**, **posyp solą** i przełóż do rozgrzanego **garnka żeliwnego** (albo folii aluminiowej)

-----

## Przepis szczegółowy

1\. Wymieszaj łyżką **drożdże, szczyptę cukry i łyżkę wody**. Odstaw na **5 minut**, żeby drożdże się rozpuściły i zaczęły działać.\\
2\. Dodaj wszystkie **pozostałe składniki na chleb** i wymieszaj łyżką.\\
3\. Wyrabiaj hakiem przez **4 minuty** na wysokich obrotach.

![Indyjski Chlebek Naan - Wyrabianie](/assets/images/blog/2020-06-05-naan/indyjski-chlebek-naan-wyrabianie.jpg)

4\. Odstaw do wyrośnięcia na **1 godzinę** w temperaturze pokojowej. Alternatywnie włóż do lodówki i odstaw na całą noc.\\
5\. Podziel ciasto na **8 równych części** i z każdej z nich uformuj **kulkę**.\\
6\. Przykryj kulki i odstaw na **15 minut** w temperaturze pokojowej.\\
7\. W garnuszku podgrzej masło, żeby się roztopiło. Następnie każdą z kulek:
* **rozwałkuj** na bardzo cienkie ciasto (koło o średnicy mniej więcej 15 x 15 cm)
* **posmaruj** roztopionym masłem
* **posyp** delikatnie mąką
* **złóż** na pół
* **posmaruj** jeszcze raz roztopionym masłem
* **złóż** jeszcze raz na pół
* **odłóż** na bok

8\. **Rozwałkuj** jeszcze raz na **bardzo cienkie ciasto** (koło o średnicy mniej więcej 15 x 15 cm).

![Indyjski Chlebek Naan - Wałkowanie](/assets/images/blog/2020-06-05-naan/indyjski-chlebek-naan-walkowanie.jpg)

9\. **Rozgrzej patelnię** bez tłuszczu. W międzyczasie włóż **garnek żeliwny** do piekarnika nastawionego na 80 stopni. Jeśli nie masz garnka, to przygotuj folię aluminiową. Przełóż rozwałkowane ciasto na patelnię i **piecz do zarumienienia** (około 2 minuty z każdej strony, ale to zależy, jak bardzo masz nagrzaną patelnię).

10\. Od razu po zdjęciu z patelni **posmaruj roztopionym masłem**, **posyp solą gruboziarnistą** i opcjonalnie przyprawami. Następnie  przełóż do rozgrzanego **garnka żeliwnego** (albo przygotowanej folii aluminiowej), ponieważ chleb powinien być podawany na ciepło.

![Indyjski Chlebek Naan](/assets/images/blog/2020-06-05-naan/indyjski-chlebek-naan-gotowy.jpg)

![Indyjski Chlebek Naan](/assets/images/blog/2020-06-05-naan/indyjski-chlebek-naan-gotowy-2.jpg)
