---
layout: post
image:  assets/images/blog/2020-05-11-chleb-podstawowy/chleb-podstawowy.jpg
title: Chleb podstawowy
description: "Przepis na prosty chleb na zakwasie. Miąższ idealny, pachnący, skórka wypieczona i chrupiąca. Polecam wszystkim, którzy zaczynają swoją przygodę z wypiekaniem chleba. Najlepszy z najlepszych składników: mąka żytnia, woda, sól i wyhodowany samodzielnie zakwas"
tags: na-poczatek zakwas bardzo-prosty forma
categories: chleby
baking-pan: "22-24 cm"
when-to-start: późnym popołudniem poprzedniego dnia
---

-----

Pierwszy chleb, jaki upiekłem w życiu. Polecił mi go mój kolega, który podzielił się też ze mną zakwasem. Chleb jest przepyszny i bardzo tolerancyjny na wszystkie niedokładności i zmiany. Zawsze wychodzi świetny, a jego przygotowanie nie wymaga wiele czasu, dlatego polecam go szczególnie tym, którzy rozpoczynają swoją przygodę z wypiekaniem chleba. Można dowolnie mieszać mąki - mogą być razowe, mogą być z dodatkiem mąki orkiszowej albo gryczanej. Do tego polecam dodać też ziarna słonecznika lub pestki dyni.

-----

## Składniki

#### Chleb

* 3 szklanki (360 g) dowolnej mąki, na przykład:
  * 1 szklanka mąki żytniej chlebowej
  * 1 szklanka mąki żytniej razowej
  * 1 szklanka mąki pszennej chlebowej
* 1,5 szklanki (310 g) wody
* 2 łyżki zakwasu
* 1 płaska łyżka (10 g) soli 
* (opcjonalnie) 1/2 szklanki ziaren (słonecznik, pestki dyni albo siemię lniane zalane wrzątkiem)

#### Dodatkowo

* oliwa do posmarowania formy
* mąka razowa do posypania chleba

-----

## W skrócie

1. Wymieszaj w misce wszystkie **suche składniki**
2. Dodaj **zakwas i wodę**, wymieszaj wszystko łyżką
3. Przenieś masę do **formy wysmarowanej oliwą**
4. Posyp chleb **mąką razową**, przykryj ściereczką i odłóż na noc
5. Rano włóż chleb do piekarnika nagrzanego do **230 stopni** i piecz **42 minuty**

-----

## Przepis szczegółowy

1\. Przygotuj wszystkie składniki. W pierwszej kolejności wymieszaj łyżką wszystkie **suche elementy: mąkę, sól i ziarna**.

![Chleb podstawowy - Składniki](/assets/images/blog/2020-05-11-chleb-podstawowy/chleb-podstawowy-skladniki.jpg)

2\. Dodaj **zakwas i wodę**, wymieszaj wszystko łyżka. Konsystencja powinna być gęsta, ale dająca się bez problemu mieszać.

![Chleb podstawowy - Mieszanie](/assets/images/blog/2020-05-11-chleb-podstawowy/chleb-podstawowy-mieszanie.jpg)

3\. Wysmaruj **formę oliwą** i przełóż masę do formy. Chleb urośnie dlatego sprawdź czy masa nie sięga wyżej niż 60% wysokości formy.

4\. Posyp chleb **mąką razową**. Następnie przykryj ściereczką i zostaw na noc w temperaturze pokojowej.

![Chleb podstawowy - Forma](/assets/images/blog/2020-05-11-chleb-podstawowy/chleb-podstawowy-forma.jpg)

5\. Rano chleb powinien być wyrośnięty. Nagrzej piekarnik do **230 stopni** i włóż do niego chleb. Piecz **42 minuty**. Chleb nie powinien już rosnąć w piekarniku, ale za to ładnie się zarumienić.

![Chleb podstawowy - Wyrośnięty](/assets/images/blog/2020-05-11-chleb-podstawowy/chleb-podstawowy-wyrosniety.jpg)

![Chleb podstawowy - Pieczenie](/assets/images/blog/2020-05-11-chleb-podstawowy/chleb-podstawowy-pieczenie.jpg)

![Chleb podstawowy - Chleb podstawowy](/assets/images/blog/2020-05-11-chleb-podstawowy/chleb-podstawowy-koniec.jpg)

![Chleb podstawowy - Chleb podstawowy](/assets/images/blog/2020-05-11-chleb-podstawowy/chleb-podstawowy-koniec-drugi.jpg)
