---
layout: post
image:  assets/images/blog/2020-10-18-chlebek-cynamonowy/chlebek-cynamonowy.jpg
image-small:  assets/images/blog/2020-10-18-chlebek-cynamonowy/chlebek-cynamonowy-small.jpg
title: Chlebek cynamonowy
description: Chlebek cynamonowy to idealne śniadanie na jesienne dni. Pasuje do kawy, herbaty i gorącej czekolady. Dosłownie rozpływa się w ustach.
categories: chleby
tags: drozdze prosty forma
baking-pan: "25-27 cm"
source-title: How Tasty (Pull Apart Cinnamon Bread Recipe)
source-link: https://youtu.be/jdfoCmh-Sw8
when-to-start: 3 godziny wcześniej (albo wieczorem poprzedniego dnia)

---

-----

Chlebek cynamonowy. Idealny na chłodne jesienne dni do ciepłej kawy, herbaty albo gorącej czekolady. Dosłownie rozpływa się w ustach. Idealny na pierwsze albo drugie śniadanie. Rwie się go rękami pasek za paskiem tworzącym artystyczne fale. Stanowi bardzo ciekawą alternatywę do [bułeczek cynamonowych (cynamonek)]({% post_url 2020-04-26-cynamonki %}). Na drugi dzień świetnie smakuje stostowany albo podgrzany na patelni. Ja zwykle go jem solo, ale można go też podać ze wszelkiego rodzaju słodkimi pastami. Smacznego!

-----

## Składniki

##### Ciasto

* 450 g mąki pszennej luksusowej (typ 550)
* 1/2 łyżeczki soli
* 50 g cukru
* 10 g świeżych drożdży
* 160 g mleka
* 60 g masła
* 2 jajka

##### Nadzienie

* 70 g masła (w temperaturze pokojowej)
* 100 g brązowego cukru
* 1 łyżka cynamonu

##### Dodatkowo

* 1 jajko do posmarowania chleba

-----

## W skrócie

1. W misce wymieszaj **mąkę**, **sól** i **cukier**
2. Podgrzej **mleko** do temperatury pokojowej, **masło** rozpuść w garnuszku
3. Wymieszaj **mleko**, **drożdże**, **jajka** i **rozpuszczone masło**
4. Dodaj **miksturę** do miski z **suchymi składnikami** i wyrabiaj hakiem przez **5 minut**
5. Odstaw do wyrośnięcia **1,5 godziny** albo **na noc w lodówce**
6. Wymieszaj **wszystkie składniki na nadzienie**
7. Ciasto **rozwałkuj na prostokąt 50x35 cm** i **posmaruj nadzieniem**
8. Przetnij ciasto na **6 identycznych pasków** wzdłuż krótszego boku
9. Nałóż na siebie po **3 paski** i przetnij je na **4 części** (powstanie **8 identycznych stosów**)
10. Przełóż **stosy** pionowo do silikonowej (albo stalowej) **formy**
11. Przykryj i odstaw na **30 minut**
12. Posmaruj **jajkiem rozbełtanym z 1 łyżką wody**
13. Piecz **30 minut** w temperaturze **180 stopni**
14. Wyłącz piekarnik i uchyl drzwiczki, ale zostaw chleb w środku jeszcze na **5 minut**

-----

## Przepis szczegółowy

1\. W misce wymieszaj łyżką wszystkie suche składniki: **450 g mąki**, **1/2 łyżeczki soli** i **50 g cukru**.

2\. W garnuszku rozpuść **60 g masła**. **160 g mleka** powinno być w temperaturze pokojowej (jeśli trzymasz je w lodówce, to podgrzej do temperatury pokojowej). 

3\. Wymieszaj wszystkie płynne składniki: **160 g mleka**, **60 g masła**, **2 jajka** i **10 g świeżych drożdży**.

4\. Dodaj **powstałą miksturę** do miski z **suchymi składnikami**. Wszystko wymieszaj i **wyrabiaj hakiem** przez **5 minut** na średnich obrotach. Jeśli nie masz robota kuchennego to możesz masę wyrabiać rękami przez około **5-10 minut**. Ciasto powinno być nieco kleiste.

![Chlebek cynamonowy - mieszanie](/assets/images/blog/2020-10-18-chlebek-cynamonowy/chlebek-cynamonowy-mieszanie.jpg)

5\. Przykryj miskę **folią spożywczą** i odstaw do wyrośnięcia w temperaturze pokojowej na **1,5 godziny**. Alternatywnie możesz włożyć do lodówki na **całą noc**. Ciasto powinno dwukrotnie zwiększyć swoją objętość.

6\. Wymieszaj składniki na nadzienie: **70 g masła** (w temperaturze pokojowej), **100 g brązowego cukru** i **1 łyżkę cynamonu**.

7\. Ciasto przełóż na blat oprószony mąką. Rozwałkuj ciasto na **prostokąt o wymiarach 50x35 cm**. Gdyby ciasto przyklejało się do wałka do posyp je delikatnie mąką. Wysmaruj rozwałkowane ciasto **nadzieniem**. Nakładaj je małymi porcjami co ułatwi równomierne rozprowadzenie.

![Chlebek cynamonowy - formowanie](/assets/images/blog/2020-10-18-chlebek-cynamonowy/chlebek-cynamonowy-formowanie.jpg)

8\. Korzystając z ostrego noża (albo nożyka do pizzy) **przetnij** ciasto wzłuż krótszego boku na **6 równych pasków**.

9\. Nałóż na siebie po **3 paski** i powstały stos przetnij na **4 prostkąty**. W sumie powinno powstać **8 ideantycznych prostkątnych stosów** (każdy po 3 kawałki).

![Chlebek cynamonowy - nacinanie](/assets/images/blog/2020-10-18-chlebek-cynamonowy/chlebek-cynamonowy-nacinanie.jpg)

10\. Przełóż powstałe **prostokąty** jeden po jednym do silikonowej **formy**. Jeśli używasz formy metalowej to wyłóż ją papierem do pieczenia albo wysmaruj obficie masłem. Prostokąty powinny być ułożone pionowo, tak jak na zdjęciach poniżej.

![Chlebek cynamonowy - układanie](/assets/images/blog/2020-10-18-chlebek-cynamonowy/chlebek-cynamonowy-ukladanie.jpg)

11\. **Przykryj formę** folią aluminiową albo ściereczką kuchenną. Odstaw na **30 minut** w temperaturze pokojowej.

12\. Rozbełtaj **jajko** z łyżką ciepłej wody. Wysmaruj nim wierzch chleba.

![Chlebek cynamonowy - smarowanie](/assets/images/blog/2020-10-18-chlebek-cynamonowy/chlebek-cynamonowy-smarowanie.jpg)

13\. Przełóż do piekarnika rozgrzanego do **180 stopni**. Piecz **30 minut**. Chleb powinien być rumiany z wierzchu.

14\. Po upieczeniu, wyłącz piekarnik, uchyl drzwiczki i pozostaw chleb w środku jeszcze na **5 minut**. Zmniejszy to ryzyko, że chleb po wyjęciu opadnie.

![Chlebek cynamonowy](/assets/images/blog/2020-10-18-chlebek-cynamonowy/chlebek-cynamonowy-gotowy.jpg)