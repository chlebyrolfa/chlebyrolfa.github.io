---
layout: post
image:  assets/images/blog/2020-11-28-pita/pita.jpg
image-small:  assets/images/blog/2020-11-28-pita/pita-small.jpg
title: Pita
description: Pita to płaski chleb wypiekany na patelni, znany najbardziej z kuchni tureckiej, greckiej i kuchni bliskiego wschodu.
categories: chleby
tags: drozdze sredniotrudny patelnia
when-to-start: 2 godziny przed podaniem (albo poprzedniego wieczoru)
amount: 8 chlebków pita

---

-----

Pita to okrągły płaski chlebek pochodzący z kuchni Bliskiego Wschodu, bardzo popularny w Turcji i Grecji. Przy jego wypiekaniu środek ciasta pęcznieje i nadyma się niczym balon. Dzięki temu tworzy się naturalna "kieszonka", do której można włożyć różny farsz (hummus, warzywa, mięso, falafel). Pitę można piec na patelni, kamieniu do pizzy, blasze albo specjalnym tradycyjnym piecu. Ja polecam połączenie kamienia do pizzy i patelni. Na samej patelni dosyć ciężko uzyskać efekt pełnego napełnienia powietrzem pity i w efekcie nie będzie "kieszonki na farsz". Jeśli natomiast użyjemy samego kamienia do pizzy to pita nie będzie ładnie przyrumieniona i nie będzie mieć charakterystycznego grillowanego posmaku.

-----

## Składniki

##### Ciasto

* 30 g + 280 g mąki pszennej luksusowej (typ 550)
* 35 g mąki pszennej pełnoziarnistej (typ 2000)
* 225 g letniej wody
* 15 g świeżych drożdży
* 2 łyżki oliwy
* 1 łyżeczka soli
* 1/2 łyżeczki cukru

-----

## W skrócie

1. Wymieszaj **wodę**, **cukier**, **drożdże** i **30 g mąki pszennej luksusowej**, odstaw na **10 minut**
2. Dodaj **wszystkie pozostałe składniki** i wyrabiaj hakiem przez **5 minut**
3. Odstaw do wyrastania na **1 godzinę** w temperaturze pokojowej (lub całą noc w lodówce)
4. Ciasto przełóż na blat, uformuj **8 kulek**, rozpłaszcz je ręką, przykryj ściereczką i odstaw na **10 minut**
5. Rozgrzej **kamień do pizzy** i **patelnię**, następnie kolejno dla każdej z kulek:
  * rozwałkuj kulkę
  * przełóż na rozgrzany kamień
  * kiedy pita będzie w środku napełniona powietrzem to przełóż ją na rozgrzaną patelnię
  * przypiecz pitę z dwóch stron i ściągnij z patelni

-----

## Przepis szczegółowy

1\. Przygotuj rozczyn z **225 g letniej wody**, **1/2 łyżeczki cukru**, **15 g świeżych drożdzy** i **30 g mąki luksusowej**. Wszystkie składniki wymieszaj i odstaw na **10 minut** w temparturze pokojowej. Drożdże powinny zacząć pracować.

2\. Do rozczynu dodaj **280 g mąki pszennej luksusowej**, **35 g mąki pszennej pełnoziarnistej**, **2 łyżki oliwy** i **1 łyżeczkę soli**. Wymieszaj łyżką, a następnie przełóż do robota kuchennego i wyrabiaj hakiem na wysokich obrotach przez **5 minut**. Alternatywnie możesz wyrabiać ciasto rękami przez około 10 minut. Konstystencja ciasta powinna być dość zwarta i nieco lepka.

![Pita - mieszanie](/assets/images/blog/2020-11-28-pita/pita-mieszanie.jpg)

3\. Odstaw ciasto do wyrośnięcia na **1 godzinę w temperaturze pokojowej** albo **na całą noc do lodówki**. Ciasto powinno podwoić swoją objętość. 

4\. Zacznij rozgrzewać kamień do pizzy w piekarniku nastawionym na najwyższą temperaturę (u mnie 250 stopni). Oprósz blat delikatnie mąką i przełóż na niego ciasto. Następnie oprósz równierz wierzch ciasta mąką i rozgnieć je rękami. Podziel na **8 równych części**. Z każdej nich uformuj kulkę i rozpłasz ją delikatnie ręką. Przykryj kulki ściereczką i pozostaw na blacie na **10 minut**.

![Pita - przygotowanie](/assets/images/blog/2020-11-28-pita/pita-przygotowanie.jpg)

5\. **Kamień do pizzy** musi być dobrze rozgrzany (powinien spędzić w piekarniku przynajmniej **30-40 minut**). Zacznij rozgrzewać również **patelnię** na wysokim gazie.

Z każdą z kulek postępuj następująco:
* rozwałkuj kulkę na jak najcieńszy placek
* przełóż na rozgrzany kamień do pizzy
* pita powinna napełnić się w środku powietrzem, kiedy to się stanie, przełóż ją na rozgrzaną patelnię
* przypiecz pitę z każej ze stron

Alternatywnie możesz pominąć krok z kamieniem do pizzy albo krok z patelnią. Jednak brak kamienia może sprawić, że pita nie napełni się powietrzem. Natomist brak patelni sprawi, że pita nie będzie ładnie przypieczona z obu stron.

![Pita - pieczenie](/assets/images/blog/2020-11-28-pita/pita-pieczenie.jpg)