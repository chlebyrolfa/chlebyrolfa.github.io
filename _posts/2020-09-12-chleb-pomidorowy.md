---
layout: post
image:  assets/images/blog/2020-09-12-chleb-pomidorowy/chleb-pomidorowy.jpg
# image-small: assets/images/blog/2020-09-12-chleb-pomidorowy/chleb-pomidorowy-small.jpg
title: Chleb pomidorowy
description: Niezwykły chleb z pomidorami. Czerwony, soczysty i jedyny w swoim rodzaju. Pszenny, na drożdżach, pieczony w garnku żeliwnym.
tags: drozdze trudny garnek wege
categories: chleby
dutch-oven: "24 cm"
when-to-start: po południu poprzedniego dnia
---

-----

educe Czerwony chleb ze świeżymi pomidorami. Bardzo rzadko spotykany. Zaskakuje kolorem i intensywnym smakiem. Przepis na niego dostałem od mojej przyjaciółki, która wysłała mi zdjęcie ze starej książki. Nieco go jednak zmodyfikowałem. Ja korzystam z techniki powolnego ręcznego przekładania ciasta, bez użycia jakichkolwiek urządzeń. Wychodzi przepyszny! Ze względu na swój intensywny smak, idealnie pasuje do wszelkiego rodzaju mięs grillowanych i sałatek. Ja uwielbiam go też z lekkim śmietankowym serkiem, plasterkiem pomidora posypanego gruboziarnistą solą.

-----

## Składniki

##### Chleb

* 400 g pokrojonych pomidorów (świeżych albo z puszki)
* 50 g wody
* 10 g świeżych drożdży
* 1/2 łyżki (7 g) oliwy z oliwek
* 12 g soli
* 1 łyżeczka suszonego oregano (albo bazylii)
* 450 g mąki pszennej chlebowej (typ 750)

##### Dodatkowo

* 1 łyżeczka suszonego oregano (albo bazylii)

-----

## W skrócie

1. Wymieszaj **pokrojone pomidory** z **wodą** i **drożdżami**
2. Dodaj **oliwę**, **sól**, **oregano** i **mąkę**, wszystko wymieszaj łyżką
3. Odstaw na **30 minut**
4. **Składanie 1**: przełóż ciasto, przykryj i odstaw na **20 minut**
5. **Składanie 2**: przełóż ciasto, przykryj i odstaw na **20 minut**
6. **Składanie 3**: przełóż ciasto, przykryj i odstaw na **20 minut**
7. **Składanie 4**: przełóż ciasto
8. Przykryj **folią spożywczą** i odstaw na **noc**
9. Rano umieść ciasto na **oprószonym mąką blacie**, **przełóż** z czterech stron i **uformuj** bochenek
10. Oprósz mąką **koszyk do wyrastania**, umieść tam bochenek, włóż do **torby foliowej** i odstaw na **50 minut**
11. Przełóż chleb na **deskę obsypaną mąką**, posmaruj wierz chleba wodą i posyp **suszonym oregano**.
12. Przełóż chleb do rozgrzanego do **250 stopni** garnka żeliwnego
13. Piecz **20 minut** pod przykrycie i **20 minut** bez przykrycia

-----

## Przepis szczegółowy

1\. W dużej misce umieść **400 g pokrojonych pomidorów**. Mogę być świeże pocięte w kostkę albo krojone pomidory z puszki. Dodaj **50 g wody** i **10 g świeżych drożdży**. Wszystko dobrze wymieszaj łyżką.

2\. Dodaj **pół łyżki oliwy**, **12 g soli**, **1 łyżeczkę suszonego oregano (albo bazylii)** i **450 g mąki pszennej chlebowej**. Wszystko dobrze wymieszaj łyżką, żeby mąka połączyła się z resztą składników. Nie musisz wyrabiać ciasta.

3\. Przykryj miskę ściereczką kuchenną i odstaw na **30 minut** w temperaturze pokojowej.

4\. Rozpocznij proces **przekładania** ciasta, dzięki czemu zwiąże się gluten.

Zwilż ręce wodą i chwyć za jeden z boków ciasta. Naciągnij go i złóż do środka. Zrób to samo **4 razy**, za każdym razem chwytając za inny bok ciasta. Przykryj ściereczką i odstaw na **20 minut** w temperaturze pokojowej.

5\. Powtórz **po raz drugi** operację składania i odstaw na **20 minut** w temperaturze pokojowej.

6\. Powtórz **po raz trzeci** operację składania i odstaw na **20 minut** w temperaturze pokojowej.

7\. Powtórz **po raz czwarty** operację składania, zauważ jak zmienia się **struktura** ciasta. Odstaw na **20 minut** w temperaturze pokojowej.

8\. Przykryj miskę **folią spożywczą** i odstaw na **noc** w temperaturze pokojowej.

![Chleb pomidorowy - mieszanie](/assets/images/blog/2020-09-12-chleb-pomidorowy/chleb-pomidorowy-mieszanie.jpg)

9\. Rano masa powinna być rozlana, dość płynna i klejąca. **Oprósz blat mąką** i przełóż na niego ciasto. Obsyp ręce mąką i złóż ciasto z **4 boków**. Powinno uformować się coś przypominającego pakunek. Wygładź nieco z boków, żeby zrobiła się kulka, gluten powinien trzymać strukturę chleba.

10\. Obsyp solidnie **koszyk do wyrastania** mąką, po czym przełóż do niego uformowany bochenek chleba. Koszyk włóż do **torby foliowej** i odstaw na **50 minut** w temperaturze pokojowej. W międzyczasie włóż garnek żeliwny do piekarnika i ustaw na **250 stopni**.

![Chleb pomidorowy - formowanie](/assets/images/blog/2020-09-12-chleb-pomidorowy/chleb-pomidorowy-formowanie.jpg)

11\. Przygotuj dużą deskę do krojenia (albo łopatkę do pizzy) i oprósz ją mąką. Następnie, wyciągnij koszyk z torby foliowej i oprósz mąką wierzch chleba. Przyłóż deskę do koszyka i jednym ruchem obróć je do góry nogami, żeby **przełożyć chleb z koszyka na deskę**. Pędzelkiem **pozbądź się nadmiaru mąki**. Następnie, również pędzelkiem wysmaruj cały chleb wodą i posyp **suszonym oregano (albo bazylią)**.

![Chleb pomidorowy - smarowanie](/assets/images/blog/2020-09-12-chleb-pomidorowy/chleb-pomidorowy-smarowanie.jpg)

12\. Wyciągnij **garnek żeliwny** z piekarnika, ściągnij pokrywkę i oprósz wnętrze delikatnie mąką. Przełóż do niego chleb. Najłatwiej to zrobić po prostu chwytając ciasto w ręce i wkładając do garnka. Włóż garnek do piekarnika, zmniejsz temperaturę do **230 stopni**.

13\. Piecz **20 minut** pod przykryciem i **22 minuty** bez przykrycia. Wierz chleba powinien być delikatnie spieczony, stukanie w niego powinno wydawać głuchy dźwięk. Wyciągnij chleb z garnka i przełóż na kratkę kuchenną.

![Chleb pomidorowy](/assets/images/blog/2020-09-12-chleb-pomidorowy/chleb-pomidorowy-gotowy.jpg)
