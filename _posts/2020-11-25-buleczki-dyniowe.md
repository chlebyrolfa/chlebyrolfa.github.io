---
layout: post
image:  assets/images/blog/2020-11-25-buleczki-dyniowe/buleczki-dyniowe.jpg
image-small:  assets/images/blog/2020-11-25-buleczki-dyniowe/buleczki-dyniowe-small.jpg
title: Bułeczki dyniowe
description: Bułeczki dyniowe to przepiękne dekoracyjne słodkie bułeczki, które idealnie pasują do jesiennej aury. Idealne na Halloween i bale Andrzejkowe!
categories: chleby
tags: drozdze sredniotrudny blacha
source-title: Savoury Days Kitchen (Soft & Fluffy PUMPKIN DINNER ROLL recipe)
source-link: https://youtu.be/WlVWZbOUXIs
when-to-start: 3 godziny przed wypiekiem (albo poprzedniego wieczoru)

---

-----

Przepiękne dekoracyjne słodkie bułeczki idealnie pasujące do jesiennej aury. Świetnie sprawdzą się na bale Andrzejkowe i imprezy w klimacie Halloween. Są delikatnie słodkie w smaku, więc ja uwielbiam je ze wszelkimi słodkimi pastami i konfiturami. Albo po prostu z masłem! Jeśli chcemy, żeby bułeczki były gotowe na śniadanie to można wyrobić ciasto wieczorem poprzedniego dnia i włożyć do lodówki do wyrastania. Dla uzyskania ksztłtu dyń, można użyć wielu różnych technik. Moim zdaniem najprościej wykorzystać nożyczki maczane w oleju i naciąć nimi każdą z bułeczek przed ich finalnym wyrastaniem. Ogonki natomiast najładniej wyglądają gdy są zrobione z połówek orzechów pekan. 

-----

## Składniki

##### Ciasto

* 130 g (upieczonej) dyni albo puree dyniowego
* 42 g masła
* 120 g mleka
* 1 jajko
* 12 g świeżych drożdży
* 50 g cukru
* 370 g mąki pszennej chlebowej (typ 750)
* 1/2 łyżeczki (3 g) soli

##### Dodatkowo

* oliwa z oliwek do wysmarowania miski i nożyczek
* orzechy pekan do dekoracji

-----

## W skrócie

1. **Dynię** pokrój, usuń miąższ i piecz **1 godzinę** w **180 stopniach**
2. **Masło** rozpuść i dodaj do obranej i zblendowanej **dyni**
3. Dodaj **1/2 jajka**, **mleko** i **drożdże**, wymieszaj łyżką
4. Dodaj suche składniki: **cukier**, **mąkę** i **sól**
5. Wyrabiaj hakiem przez **10 minut**, przełóż do miski wysmarowanej **oliwą z oliwek**
6. Przykryj miskę **folią spożywczą** i odstaw na **1 godzinę** w temperaturze pokojowej (albo na noc do lodówki)
7. Przełóż ciasto na blat, podziel na **15 równych części** i z każdej z nich uformuj **kulkę**
8. Umieść kulki na **blasze wyłożonej papierem do pieczenia** i rozpłaszcz każdą z kulek delikatnie ręką
9. **Natnij** każdą z kulek nożyczkami zamoczonymi w oliwie 7-8 razy, żeby powstał kształt dyni
10. Przykryj blachę ściereczką i odstaw na **50 minut**
11. **Zrób dziurkę** w środku każdej bułeczki
12. Wysmaruj **1/2 jajkabozbełtanym z 1 łyżką wody** wierz bułeczek
13. Piecz **20 minut** w temperaturze **180 stopni**
14. **Udekoruj** każdą z bułeczek **połówką orzecha pekan**

-----

## Przepis szczegółowy

1\. **Dynię** przekrój na 8 części i wyciągnij z niej pestki i miąższ. Umieść na blasze wyłożonej papierem do pieczenia i włóż do piekarnika rozgrzanego do **180 stopni**. Piecz przez **1 godzinę**, po czym poczekaj aż dynia wystygnie. Obierz kawałki ze skórki i zblenduj. Powinno powstać **130 g puree dyniowego**.

Alternatywnie możesz użyć gotowego puree z dyni.

2\. Rozpuść **42 g masła** w garnuszku i dodaj do dyniowego puree. Wszystko wymieszaj widelcem.

3\. Do tej samej miski dodaj **pół rozbełtanego jajka** (drugie pół jajka zostaw na później, przyda się do wystarowania bułeczek przed pieczeniem). Dodaj **12 g świeżych drożdży** i wszystko dobrze wymieszaj widelcem.

4\. Dodaj suche składniki: **50 g cukru**, **370 g mąki** i **3 g soli**. Wszystko wymieszaj.

5\. Umieść miskę w robocie kuchennym i **wyrabiaj hakiem** na wysokich obrotach przez **10 minut**. Masa powinna być zwarta i lekko kleista. Przełóż masę do miski wysmarowanej oliwą z oliwek.

6\. Przykryj miskę **folią spożywczą** i odstaw na **1 godzinę** w temperaturze pokojowej. Alternatywnie, zamiast w temperaturze pokojowej, możesz umieścić miskę w lodówce na całą noc.

7\. Przełóż ciasto na blat oprószony mąką oprószony mąką. Posyp wierz mąką i zagnieć ciasto. Następnie podziel na **15 równych części** i każdej z nich uformuj kulkę. Powinna ważyć mniej więcej 45-60 g.

8\. Umieść kulki na **blasze wyłożonej papierem do pieczenia**. Następnie każdą z kulek **rozpłaszcz** delikatnie ręką.

9\. Teraz czas, żeby nadać bułeczkom **kształt dyń**. Jest wiele sposobób, żeby to zrobić, ale moim zdaniem najprościej użyć nożyczek. W miseczce nalej nieco oleju albo oliwy. Maczaj końcówki nożyczek i nacinaj każdą z bułeczek 7-8 razy. Powstaną w ten sposób takie gwiazdki, które po upieczeniu będą wyglądać jak dynie.

10\. **Przykryj** bułeczki ściereczką kuchenną i ostaw na **50 minut** w temperaturze pokojowej.

11\. W każdej bułeczce zrób **dziurkę w środku**. Najłatwiej zrobić to wbijając naolejony patyczkiem do sushi w środek bułeczki.

12\. Pół jajka, które zostało z przepisu wymieszaj z łyżką wody. **Wysmaruj** nimi wierz każdej z bułek.

13\. Nagrzej piekarnik do **180 stopni**, po czym włóż blachę z bułeczkami. Piecz **20 minut**.

14\. Po wyciągnięciu bułeczek **udekoruj je** wbijając w środek każdej z nich połówkę **orzecha pekan**.

![Chleb dyniowy](/assets/images/blog/2020-11-25-buleczki-dyniowe/buleczki-dyniowe-gotowe.jpg)