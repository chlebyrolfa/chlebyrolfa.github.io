---
layout: post
image:  assets/images/blog/2020-05-17-japonski-chleb-matcha/japonski-chleb-matcha.jpg
image-small:  assets/images/blog/2020-05-17-japonski-chleb-matcha/japonski-chleb-matcha-small.jpg
title: Japoński chleb matcha
description: Pszenny chleb z matcha. Jest zdrowy, puszysty i zielony. Prosty i pyszny dwukolorowy chleb pszenny ze świderkiem z matcha. Piękny i orginalny chleb z dodatkiem sproszkowanej zielonej herbaty. Pomysł na zdrowe i energetyczne śniadanie.
tags: chleby-swiata drozdze prosty forma
categories: chleby
baking-pan: "25-27 cm"
source-title: The Tummy Train (Matcha-Milk Tangzhong Bread)
source-link: http://www.thetummytrain.com/2016/09/20/matcha-milk-tangzhong-bread-recipe/
when-to-start: wieczorem, dwa dni przed wypiekiem
---

-----

Niezwykle puszysty i bardzo oryginalny chleb. Użycie azjatyckiej techniki "tangzhong" sprawia, że chleb jest delikatny, lekki i sprężysty. Dodatkowo zielona herbata matcha nadaje mu piękny, zielony kolor. Dzieci go uwielbiają przez ciekawą strukturę i miękką skórkę. Nadaje się idealnie do wszelkich słodkich dodatków: konfitur, miodu i orzechowo-czekoladowych past. Piekę go bardzo często, bo jest to ciekawa odmiana od chlebów, które zazwyczaj jada się w Polsce. Jego przygotowanie może wydawać się skomplikowane, ale w rzeczywistości jest proste i nie zabiera dużo czasu. Chleb zawsze wychodzi pyszny i nie wymaga wczesnego wstawania rankiem.

-----

## Składniki

##### Tangzhong

* 100 g wody
* 30 g mąki chlebowej (typ 750)

##### Chleb

* tangzhong
* 300 g mąki chlebowej (typ 750)
* 90 g mleka
* 60 g masła
* 10 g świeżych drożdży
* 3 łyżki cukru
* 1 łyżeczka soli
* 1 jajko
* 2 łyżki sproszkowanej herbaty matcha

##### Dodatkowo

* oliwa do wysmarowania misek
* 1 jajko + 1 łyżka wody do posmarowania chleba
* sezam do posypania chleba

-----

## W skrócie

1. Wymieszaj **składniki na tangzhong** w garnuszku i podgrzewaj na **małym ogniu, ciągle mieszając**
2. Gdy masa **zgęstnieje**, przełóż ją do miseczki, przykryj **folią spożywczą** i włóż na **noc do lodówki**
3. Następnego dnia wieczorem wymieszaj **wszystkie składniki** na chleb **oprócz herbaty matcha**
4. Wyrabiaj hakiem przez **20 minut**
5. Podziel masę na **2 równe części** i jedną z nich przełóż do **miski wysmarowanej oliwą**
6. Do pozostałej masy dodaj **herbatę matcha** i wyrabiaj hakiem przez **5 minut**
7. Przełóż **zieloną masę** do **drugiej miski wysmarowanej oliwą**
8. Obie miski przykryj folią spożywczą i odłóż na **noc do lodówki**
9. Rano przełóż ciasta z obu misek na blat i podziel **każde z nich na 4 części**
10. Uformuj z nich **8 kulek** i odczekaj **15 minut** 
11. Rozwałkuj **jedną żółtą kulkę** i **jedną zieloną kulkę**
12. Nałóż rozwałkowane ciasta na siebie, **zwiń je razem** jak rogalik i przełóż do formy
13. Powtórz to samo dla **pozostałych kulek**
14. Odłóż powstały chleb na **1 godzinę**
15. Posmaruj chleb **jajkiem rozbełtanym z łyżką wody** i posyp **sezamem**
16. Piecz **30 minut** w **170 stopniach**
17. Wyłącz piekarnik i uchyl drzwiczki, ale zostaw chleb w środku jeszcze na **5 minut**

-----

## Przepis szczegółowy

1\. Wymieszaj **składniki na tangzhong** w garnuszku i podgrzewaj na małym ogniu, ciągle mieszając.

![Japoński chleb matcha - Tangzhong](/assets/images/blog/2020-05-17-japonski-chleb-matcha/japonski-chleb-matcha-tangzhong.jpg)

2\. Kiedy masa zacznie **gęstnieć** (około 65-70 stopni), ściągnij garnuszek z gazu. Przełóż masę do **miseczki i przykryj folią** tak, żeby ta dotykała w całości masy. Następnie umieść **miseczkę w lodówce**.

![Japoński chleb matcha - Tangzhong gotowe](/assets/images/blog/2020-05-17-japonski-chleb-matcha/japonski-chleb-matcha-tangzhong-gotowe.jpg)

3\. Następnego dnia wieczorem wymieszaj **wszystkie składniki** na chleb **oprócz herbaty matcha**.\\
4\. Wyrabiaj **hakiem przez 20 minut**.

![Japoński chleb matcha - Mieszanie](/assets/images/blog/2020-05-17-japonski-chleb-matcha/japonski-chleb-matcha-mieszanie.jpg)

5\. W międzyczasie wysmaruj **dwie miski oliwą**. Po wyrobieniu ciasta podziel masę na **dwie równe cześci** i jedną z nich przełóż do jednej z misek.\\
6\. Do pozostałej masy dodaj **herbatę matcha** i wyrabiaj **hakiem przez 5 minut**. Gdyby masa była bardzo twarda, to dodaj 1-2 łyżki mleka.

![Japoński chleb matcha - Mieszanie drugie](/assets/images/blog/2020-05-17-japonski-chleb-matcha/japonski-chleb-matcha-mieszanie-drugie.jpg)

7\. Przełóż **zieloną** masę do **drugiej miski**.

![Japoński chleb matcha - Wymieszany](/assets/images/blog/2020-05-17-japonski-chleb-matcha/japonski-chleb-matcha-wymieszany.jpg)

8\. Obie miski przykryj **folią spożywczą** i odłóż na **noc do lodówki**.\\
9\. Rano masy w obu miskach powinny być wyrośnięte. Przełóż ciasta z obu misek na blat i podziel **każde z nich na 4 części**.

![Japoński chleb matcha - Wyrośnięty](/assets/images/blog/2020-05-17-japonski-chleb-matcha/japonski-chleb-matcha-wyrosniety.jpg)

10\. Uformuj z nich w sumie **8 kulek** i pozostaw je na blacie na **15 minut**.

![Japoński chleb matcha - Kulki](/assets/images/blog/2020-05-17-japonski-chleb-matcha/japonski-chleb-matcha-kulki.jpg)

11\. Rozwałkuj **jedna żółtą kulkę i jedną zieloną kulkę**.\\
12\. Nałóż rozwałkowane ciasta na siebie i **rozwałkuj razem jeszcze raz**. **Zwiń** rozwałkowane ciasto niczym rogalik i przełóż **do formy**.

![Japoński chleb matcha - Formowanie](/assets/images/blog/2020-05-17-japonski-chleb-matcha/japonski-chleb-matcha-formowanie.jpg)

13\. Powtórz to samo dla **pozostałych kulek**.\\
14\. Odłóż powstały chleb na **1 godzinę** do wyrośnięcia w temperaturze pokojowej.

![Japoński chleb matcha - Forma](/assets/images/blog/2020-05-17-japonski-chleb-matcha/japonski-chleb-matcha-forma.jpg)

15\. Chleb powinien wyrosnąć o około 50%. Rozbełtaj **jajko z łyżką wody** i posmaruj nimi chleb. Dodatkowo posyp **sezamem**.

![Japoński chleb matcha - Forma wyrośnięty](/assets/images/blog/2020-05-17-japonski-chleb-matcha/japonski-chleb-matcha-forma-wyrosniety.jpg)


16\. Przełóż chleb do piekarnika rozgrzanego do **170 stopni** i piecz przez **30 minut**.

![Japoński chleb matcha - Pieczenie](/assets/images/blog/2020-05-17-japonski-chleb-matcha/japonski-chleb-matcha-pieczenie.jpg)

17\. Wyłącz piekarnik i uchyl drzwiczki, ale zostaw chleb w środku **jeszcze na 5 minut**.

![Japoński chleb matcha - Japoński chleb matcha](/assets/images/blog/2020-05-17-japonski-chleb-matcha/japonski-chleb-matcha-koniec.jpg)

![Japoński chleb matcha - Japoński chleb matcha](/assets/images/blog/2020-05-17-japonski-chleb-matcha/japonski-chleb-matcha-koniec-drugi.jpg)
