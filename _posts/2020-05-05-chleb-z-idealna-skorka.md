---
layout: post
image:  assets/images/blog/2020-05-05-chleb-z-idealna-skorka/chleb-z-idealna-skorka.jpg
title: Chleb z idealną skórką
description: Chleb z idealną skórką, pieczony w garnku. Przepis na chleb z grubą i chrupiącą skórką. Cudowny nocny chleb z garnka z idealnie chrupiącą skórką i mięciutkim środkiem. Wspaniały przepis na domowy chleb pieczony w garnku żeliwnym. Wymaga odrobiny zaangażowania, serca i czasu.
tags: wypiek-na-zakwasie sredniotrudny-przepis uzyj-garnka-zeliwnego
categories: chleby
source-title: VitaLivesFree (Foolproof Sourdough Bread Recipe)
source-link: https://youtu.be/rxPTdIrsxOw
when-to-start: rano poprzedniego dnia
---

-----

Mój ulubiony chleb. Klasyczny, pszenny, z dziurami i idealną skórką. Wygląda przepięknie, a smakuje jeszcze lepiej. Jest to zdecydowanie chleb, który piekę najczęściej! Wymaga trochę pracy, wprawy i wyczucia, żeby w odpowiednim momencie włożyć go do lodówki. Jeśli włożymy, kiedy masa jeszcze nie będzie "puszysta" to może niewystarczająco wyrosnąć. Jeśli włożymy za późno, to chleb wyrośnie nam za wcześnie i nie będzie już rósł w piekarniku, co z kolei sprawi, że upieczony będzie płaski. Na pewno trzeba go upiec kilka razy, zanim wyjdzie idealny. Ale zapewniam Was, na pewno warto, bo ten chleb to król wszystkich chlebów!

-----

## Składniki

##### Zakwas
* 1 łyżeczka zakwasu
* 25 g mąki pszennej chlebowej (typ 750)
* 25 g mąki pszennej razowej (typ 2000)
* 50 g wody

##### Chleb

* 340 g + 25 g wody
* 450 g mąki pszennej chlebowej (typ 750)
* 50 g mąki pszennej razowej (typ 2000)
* 12 g soli
* mąka do oprószenia koszyka

-----

## W skrócie

1. Rano wymieszaj **składniki na zakwas**, przykryj i odstaw na **4-5 godzin**
2. Rozpuść zakwas w **340 g wody**, dodaj **450 g mąki chlebowej** i **50 g mąki razowej**
3. Przykryj ściereczką i odstaw na **30 minut**
4. Dodaj **sól i 25 g wody**, dobrze wymieszaj ręką
5. Przykryj ściereczką i odstaw na **30 minut**
6. Powtórz **3 razy**: złóż ciasto z czterech stron, przykryj, odczekaj 30 minut
7. Złóż chleb z czterech stron, przykryj i odczekaj **1 godzinę**
8. Posyp blat mąką, przełóż chleb, posyp mąką i zostaw na **30 minut**
9. **Uformuj** bochenek i przełóż do **koszyka** solidnie oprószonego mąką
10. Włóż do torby foliowej i przełóż na **noc do lodówki**
11. Rano przełóż chleb do **garnka żeliwnego** nagrzanego do **250 stopni**
12. **Natnij** chleb żyletką, **przykryj** garnek i przełóż do piekarnika nastawionego na **230 stopni**
13. Piecz **20 min**, zdejmij **przykrywkę** i piecz kolejne **20 minut**

-----

## Przepis szczegółowy

1\. Rano wymieszaj łyżką **składniki na zakwas**, przykryj i odstaw na **4-5 godzin** w temperaturze pokojowej.

![Chleb z idealną skórką - Zakwas](/assets/images/blog/2020-05-05-chleb-z-idealna-skorka/chleb-z-idealna-skorka-zakwas.jpg)

2\. W misce rozpuść zakwas w **340 g wody**. Dodaj **450 g mąki pszennej chlebowej** i **50 g mąki pszennej razowej**. Wymieszaj najpierw łyżką, a potem ręką.

![Chleb z idealną skórką - Przygotowanie ciasta](/assets/images/blog/2020-05-05-chleb-z-idealna-skorka/chleb-z-idealna-skorka-przygotowanie-ciasta.jpg)

3\. Przykryj ściereczką i odstaw na **30 minut** w temperaturze pokojowej.\\
4\. Dodaj **sól i 25 g wody**. Dobrze zagnieć ręką przez około **5 minut**.\\
5\. Przykryj ściereczką i odstaw na **30 minut** w temperaturze pokojowej.

![Chleb z idealną skórką - Ugniatanie](/assets/images/blog/2020-05-05-chleb-z-idealna-skorka/chleb-z-idealna-skorka-ugniatanie.jpg)

6\. **Trzy razy** powtórz ten sam cykl czynności:
- zwilżoną ręką pociągnij za każdy z czterech boków ciasta i złóż je do środka
- przykryj ściereczką
- odstaw na 30 minut w temperaturze pokojowej

![Chleb z idealną skórką - Przekładanie](/assets/images/blog/2020-05-05-chleb-z-idealna-skorka/chleb-z-idealna-skorka-przekladanie.jpg)

7\. **Przełóż jeszcze raz** ciasto tak jak w poprzednim kroku, ale tym razem odstaw je przykryte ściereczką na **1 godzinę**. Po tym czasie ciasto powinno być lekko "puchate". Jeśli takie nie jest, to powtórz poprzedni krok jeszcze raz.\\
8\. Oprósz blat mąką i przełóż ciasto. Posyp je mąką i poczekaj **30 minut**.

![Chleb z idealną skórką - Posypanie](/assets/images/blog/2020-05-05-chleb-z-idealna-skorka/chleb-z-idealna-skorka-posypanie.jpg)

9\. Zacznij **formowanie bochenka** od złożenia czterech stron chleba do środka.

![Chleb z idealną skórką - Formowanie pierwsze](/assets/images/blog/2020-05-05-chleb-z-idealna-skorka/chleb-z-idealna-skorka-formowanie-pierwsze.jpg)

Następnie przesuń kilka razy bochenek po blacie, żeby wytworzyć napięcie.

![Chleb z idealną skórką - Formowanie drugie](/assets/images/blog/2020-05-05-chleb-z-idealna-skorka/chleb-z-idealna-skorka-formowanie-drugie.jpg)

Wreszcie obracając rękami uformuj okrągły bochenek.

![Chleb z idealną skórką - Formowanie trzecie](/assets/images/blog/2020-05-05-chleb-z-idealna-skorka/chleb-z-idealna-skorka-formowanie-trzecie.jpg)

Posyp solidnie mąką koszyk do wyrastania chleba i Przełóż do niego uformowany bochenek.

![Chleb z idealną skórką - Wyrastanie](/assets/images/blog/2020-05-05-chleb-z-idealna-skorka/chleb-z-idealna-skorka-wyrastanie.jpg)

10\. Włóż koszyk z chlebem do **torby foliowej** i umieść na **noc w lodówce**.\\
11\. Rano nagrzej przez **30 minut** przykryty garnek żeliwny w temperaturze **250 stopni**. Wyjmij chleb z lodówki i wyciągnij go z torby foliowej. Wyciągnij garnek żeliwny z piekarnika i zdejmij pokrywkę. Przełóż chleb z koszyka **bezpośrednio do garnka**.

![Chleb z idealną skórką - Wyrośnięty](/assets/images/blog/2020-05-05-chleb-z-idealna-skorka/chleb-z-idealna-skorka-wyrosniety.jpg)

12\. **Natnij chleb** żyletką w 3 miejscach, a następnie **przykryj garnek** i przełóż go do **piekarnika**. Zmniejsz temperaturę piekarnika do **230 stopni**.

![Chleb z idealną skórką - Nacinanie](/assets/images/blog/2020-05-05-chleb-z-idealna-skorka/chleb-z-idealna-skorka-nacinanie.jpg)

13\. Piecz **20 minut**, po czym, **zdejmij pokrywkę**. Piecz dodatkowo **20 minut** bez przykrycia. Po upieczeniu przełóż do ostygnięcia na kratkę kuchenną.

![Chleb z idealną skórką - Chleb z idealną skórką](/assets/images/blog/2020-05-05-chleb-z-idealna-skorka/chleb-z-idealna-skorka-koniec.jpg)
